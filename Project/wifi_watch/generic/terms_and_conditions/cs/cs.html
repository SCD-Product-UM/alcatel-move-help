<!DOCTYPE html>
<html>
<head>
  <meta charset="utf-8" />
  <script src="http://cdn.bootcss.com/jquery/1.12.3/jquery.js"></script>
  <script src="http://www.alcatel-move.com/help/common/js/page.js"></script>
  <link rel="stylesheet" href="http://cdn.bootcss.com/bootstrap/3.3.2/css/bootstrap.min.css" />
  <link rel="stylesheet" href="http://www.alcatel-move.com/help/common/css/style.css" /> </head>
<body>
  <div id="pageContainer" class="container">
    <h1>PODMÍNKY POUŽITÍ</h1>
    <p>Tyto podmínky použití popisují, jakou formou můžete využívat MOVETIME Smartwatch a online služby (dále jen „služby“). </p>
    <p>Tuto službu publikovala společnost TCL Communication Ltd. (dále jen „TCL“) registrovaná na adrese: 5/F, Building 22E, 22 Science Park East Avenue, Hong Kong Science Park, Shatin, NT, Hong Kong.</p>
    <p>Tyto podmínky použití si společně se zásadami ochrany osobních údajů (dále jen „smluvní podmínky“) pečlivě přečtěte. Uvedené smluvní podmínky představují smlouvu mezi vámi a společností TCL Communication Ltd., která může být v nepravidelných
      intervalech pozměněna. Pokud se smluvními podmínkami nesouhlasíte, službu nepoužívejte. Používáním služby přijímáte tyto smluvní podmínky a souhlasíte s jejich zněním.
      <br>Služba a některý její obsah nemusí být vhodný pro nezletilé. Používáním těchto webových stránek potvrzujete, že nejste nezletilý/á, a že podle zákona země, které jste obyvatelem, máte k těmto webovým stránkám povolen přístup.</p>
    <h2>Pokyny k používání</h2>
    <p>Po vytvoření účtu TCL nebo zaregistrování elektronické záruky budete požádáni o uvedení určitých osobních údajů, jako je vaše e-mailová adresa, jméno, pohlaví, výška, váha, datum narození, místo pobytu a profilová fotografie. Vaše osobní údaje
      budou shromážděny, uloženy a zpracovány v souladu s našimi zásadami ochrany osobních údajů a s platným zákonem, se kterým byste se měli před zahájením používání této služby seznámit.
      <br>Vaše e-mailová adresa bude uživatelské jméno k účtu TCL, které budete používat k přihlášení k účtu. Vaše e-mailová adresa se ostatním uživatelům služby nezobrazí.
      <br>K přihlášení můžete využít také účet třetí strany. Pokud se přihlásíte pomocí účtu třetí strany, jako je například Facebook, Twitter, e-mail zaregistrovaný u třetí strany použijeme jako vaše uživatelské jméno. Pamatujte, že pokud se zaregistrujete
      pomocí účtu třetí strany, budou platné naopak jejich smluvní podmínky a zásady ochrany osobních údajů.
      <br>Naším cílem je umožnit vám volně ukládat a využívat svá data. </p>
    <h2>Duševní vlastnictví</h2>
    <p>S výjimkou případného obsahu vytvořeného uživateli je služba společně s autorskými právy, ochrannými známkami a dalšími právy na ochranu duševního vlastnictví chráněna podle zákona na ochranu duševního vlastnictví a je majetkem společnosti TCL nebo
      třetí strany.
      <br>Nesmíte reprodukovat, distribuovat, upravovat ani vytvářet odvozená díla, veřejně vystavovat (včetně zarámování jakéhokoli obsahu) nebo komerčně využívat jakoukoli část služeb, kromě případů, kdy je toto nezbytné k prohlédnutí obsahu a vytvoření
      rozumného počtu kopií nebo částí takového obsahu (bez úprav) pro osobní, nekomerční účely.
      <br>Pokud si myslíte, že nějaký obsah aplikace porušuje právo na ochranu duševního vlastnictví třetí strany, ihned nás kontaktujte. Jakmile obdržíme vaše upozornění, přijmeme nezbytná opatření s cílem ukončit takové porušení práv a odstranit nedovolený
      obsah.
      <br>Ochranná známka TCL, logo a všechny ostatní ochranné známky, servisní značky, grafika a loga používaná v souvislosti s těmito webovými stránkami jsou ochranné známky nebo registrované ochranné známky společnosti TCL nebo jejích držitelů licencí.
      Ostatní ochranné známky, servisní značky, grafika a loga používaná v souvislosti s webovými stránkami mohou být ochrannými známkami příslušných vlastníků. Vaší osobě nejsou udělena žádná práva ani licence k žádné z výše uvedených ochranných známek,
      ani vám není umožněno tyto ochranné známky používat.
      <br>V případě porušení některého z výše uvedených pravidel si společnost TCL vyhrazuje právo požádat vás, abyste okamžitě zastavili nebo napravili neoprávněné používání, nebo pokud by k neoprávněnému používání nebo porušování docházelo i nadále, společnost
      TCL si vyhrazuje právo podat proti vám stížnost. </p>
    <h2>Ochrana dat a osobních údajů</h2>
    <p>Veškeré informace, které nám poskytnete a ze kterých může společnost TCL identifikovat vaši totožnost, jsou drženy a zpracovávány v souladu s našimi zásadami ochrany osobních údajů.
      <br>V souvislosti s používáním služby s námi můžete sdílet svoji e-mailovou adresu pro další komunikaci mezi vámi a společností TCL. Před poskytnutím své e-mailové adresy si přečtěte naše zásady ochrany osobních údajů a seznamte se s postupem, jakým
      budeme shromažďovat a používat informace o vašem přístupu, návštěvě nebo používání webových stránek.
      <br>Vaše osobní údaje budou shromážděny, uloženy a zpracovány v souladu s našimi zásadami ochrany osobních údajů a platnými právními předpisy. </p>
    <h2>Odmítnutí záruky, omezení závazků</h2>
    <p>Společnost TCL poskytuje službu „tak, jak je“.
      <br>V plném rozsahu povoleném platnými právními předpisy neposkytuje společnost TCL ani její partneři, dodavatelé či pobočky žádné reprezentace ani záruky jakéhokoli druhu, výslovné nebo vyplývající, týkající se chodu služby, jejího obsahu nebo jakékoli
      informace dostupné prostřednictvím služby. Společnost TCL a její partneři se navíc zříkají jakýchkoli výslovných nebo vyplývajících záruk s ohledem na službu, mimo jiné včetně vyplývajících záruk na obchodovatelnost, název, vhodnost pro určitý účel
      a neporušování. Společnost TCL navíc nezaručuje, že bude použití služby nepřerušené, dostupné kdykoli a odkudkoli, bezpečné nebo bezchybné, že chyby budou opraveny ani že služba neobsahuje viry či jiné potenciálně nebezpečné součásti. Nesete odpovědnost
      za provedení zálohy vašeho systému.
      <br>Společnost TCL neposkytuje žádné jiné sliby nebo záruky týkající se provozu služby, zejména pak nezaručuje ani nenese odpovědnost za jakékoli nároky, které vyplývají z rozhodnutí společnosti TCL odstranit nebo odmítnout zpracování některých informací
      nebo obsahu, varovat vás, pozastavit nebo ukončit váš přístup ke službě nebo přijmout jiná opatření v průběhu vyšetřování podezření z porušení nebo v důsledku závěru společnosti TCL, že došlo k porušení těchto podmínek; případně týkající se ztráty
      příjmů, podnikání nebo zisků nebo ztráty či poškození dat v souvislosti s vaším používáním aplikace nebo služby.
      <br>Společnost TCL v žádném případě neručí za žádnou nedbalost, včetně odpovědnosti (s výjimkou zranění nebo smrti) za jakékoli škody nebo ztráty (mimo jiné včetně ztráty podnikání, příjmů, zisků nebo následné ztráty) vyplývající z používání nebo vaší
      neschopnosti používat službu.
      <br>Pokud tyto podmínky porušíte, ponesete vůči společnosti TCL, jejím ředitelům, úředníkům, zaměstnancům, pobočkám, agentům, dodavatelům a poskytovatelům licencí odpovědnost za jakékoli nároky vyplývající z vašeho porušení smlouvy. Ponesete také odpovědnost
      za jakékoli kroky, které společnost TCL podnikne v rámci svého vyšetřování podezření na porušení těchto smluvních podmínek nebo v důsledku svých zjištění či rozhodnutí, že k porušení těchto smluvních podmínek došlo.</p>
    <h2>Odkazy na weby třetích stran</h2>
    <p>Služba obsahuje také odkazy na webové stránky, které nespadají pod přímou kontrolu ani správu společnosti TCL. Společnost TCL nenese odpovědnost za obsah, který se na těchto webových stránkách nachází. Společnost TCL tyto odkazy poskytuje pouze pro
      vaše pohodlí a s obsahem na těchto stránkách nemusí nutně souhlasit.</p>
    <p>Vaše používání těchto webových stránek třetích stran vytváří přímý vztah mezi vámi a danou třetí stranou. Je proto vaší povinností přečíst si zásady ochrany osobních údajů a smluvní podmínky těchto třetích stran, které se vztahují na jejich webové
      stránky, a jednat v jejich souladu. Všechny případné nároky s ohledem na takové webové stránky nebo obsah uvedený na webových stránkách je nutné směrovat na dané třetí strany. </p>
    <h2>Změny</h2>
    <p>Společnost TCL si vyhrazuje právo tyto smluvní podmínky kdykoli změnit. Takové úpravy a dodatečné smluvní podmínky vám budou oznámeny a v případě, že s jejich změním budete souhlasit, nabývají okamžité platnosti a budou začleněny do těchto smluvních
      podmínek. V případě, že přijetí těchto změn odmítnete, je nutné, abyste službu a aplikaci přestali ihned používat. Pokud byste nadále službu používali i přes svůj nesouhlas se smluvními podmínkami nebo s některými jejich změnami, společnost TCL
      nenese odpovědnost za žádné nároky plynoucí z tohoto konání. </p>
    <h2>Rozhodné právo. Soudní pravomoc</h2>
    <p>Tato služba je regulována a provozována pobočkou společnosti TCL se sídlem v Číně. Používáním této služby souhlasíte s tím, že se záležitosti týkající se používání této služby budou řídit zákony Číny bez ohledu na principy kolizních zákonů.
      <br>V případě sporu či neshody mezi společností TCL a vámi vyplývající z používání služby nebo v souvislosti s ním se strany pokusí rychle a v dobré víře vyřešit každý takový spor. Pokud se nám takový spor nepodaří vyřešit v přiměřené lhůtě (do třiceti
      (30) dnů), pak může každá ze stran předložit daný spor příslušným soudům v Číně.</p>
    <h2>Různé</h2>
    <p>Pokud některé z ustanovení těchto smluvních podmínek shledá soud nebo jiná kompetentní soudní pravomoc za neplatné nebo nevymahatelné, bude takové ustanovení omezeno nebo zrušeno v minimálním nezbytném rozsahu a nahrazeno platným ustanovením, které
      nejlépe ztělesňuje záměr daných smluvních podmínek, aby tak mohly zůstat v plné platnosti a účinnosti.
      <br>Tyto smluvní podmínky představují úplnou dohodu mezi vámi a společností TCL s ohledem na vaše používání služby. Veškeré ostatní stávající písemné nebo ústní dohody nebo ujednání mezi vámi a společností TCL ve věci takového využívání se tímto pozastavují
      a jsou zrušena.</p>
  </div>
</body>
</html>