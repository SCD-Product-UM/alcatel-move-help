<!DOCTYPE html>
<html>
<head>
  <meta charset="utf-8" />
  <script src="http://cdn.bootcss.com/jquery/1.12.3/jquery.js"></script>
  <script src="http://www.alcatel-move.com/help/common/js/page.js"></script>
  <link rel="stylesheet" href="http://cdn.bootcss.com/bootstrap/3.3.2/css/bootstrap.min.css" />
  <link rel="stylesheet" href="http://www.alcatel-move.com/help/common/css/style.css" /> </head>
<body>
  <div id="pageContainer" class="container">
    <h1>Zásady ochrany informací</h1>
    <h2>Úvod</h2>
    <p>Společnost „TCL Communication Ltd.“ (dále jen „TCL“ „my“ nebo „náš“ v příslušných tvarech), si dobře uvědomuje, že se její zákazníci obávají o své informace. Tyto Zásady ochrany informací vysvětlují, jaká pravidla a postupy uplatňujeme při
      práci s osobními údaji našich zákazníků a dalšími informacemi o nich. Naším cílem je ubezpečit a ujistit vás, že vaše osobní údaje a další informace o vás, které shromažďujeme nebo které nám poskytujete, shromažďujeme, využíváme, předáváme a chráníme
      náležitým způsobem. Tyto Zásady ochrany informací dále uvádějí, jak nás můžete kontaktovat, pokud budete mít jakékoli dotazy či starosti ohledně svých osobních údajů.</p>
    <h2>Obsah dokumentu</h2>
    <p>Tyto Zásady ochrany informací podrobně popisují pravidla a postupy, jimiž se řídíme při shromažďování, využívání a předávání informací získávaných prostřednictvím našich webových stránek, softwarových aplikací, stránek sociálních médií, e-mailových
      zpráv a v souvislosti s prodejem a využíváním našich produktů či služeb, a osobních údajů, jež nám poskytujete jiným způsobem.</p>
    <p>Tím, že nám sdělíte své osobní údaje, navštívíte naši webovou stránku nebo použijete naše produkty či služby, potvrzujete, že jste si přečetli tyto Zásady ochrany informací, že jste jim porozuměli a že souhlasíte s jejich podmínkami.
      <br>Vaše osobní údaje budou uchovávány a zpracovávány na zabezpečených serverech v Evropském hospodářském prostoru („EHP“). Vzhledem ke globální povaze internetu se může stát, že vaše osobní údaje budou přeneseny do zemí mimo EHP, jejichž právní systémy
      nezaručují stejnou úroveň ochrany dat jako zákony Evropské unie a konkrétně Francie. Využíváním našich webových stránek, softwarových aplikací, stránek sociálních médií, e-mailových zpráv či zakoupením a používáním našich produktů a služeb s tímto
      vyjadřujete souhlas.
      <br>Zavazujeme se, že podnikneme veškeré přiměřeně nezbytné kroky, abychom zajistili, že se vaše osobní údaje budou uchovávat a zpracovávat bezpečně a v souladu s těmito Zásadami ochrany informací a relevantními zákony. </p>
    <h2>Osobní údaje, jež shromažďujeme</h2>
    <p>Tyto Zásady ochrany informací se vztahují k osobním údajům, což jsou informace, které lze použít ke kontaktování nebo identifikaci konkrétní osoby.
      <br>Shromažďujeme informace, které nám poskytujete. Přijímáme a bezpečně ukládáme veškeré informace, které uvádíte při vytváření ID účtu, nákupu našich produktů či služeb, stahování aktualizací softwaru, komunikaci s námi či vyplňování online dotazníků.
      <br>Shromažďujeme automatické informace. Některé typy informací přijímáme a bezpečně ukládáme vždy, když jste s námi v kontaktu.</p>
    <p>Shromažďujeme informace používané v e-mailové komunikaci. Aby naše e-mailová sdělení byla co nejužitečnější a nejzajímavější, často přijímáme potvrzení o tom, že jste otevřeli e-mail z webové stránky našeho internetového obchodu (pokud váš počítač
      tuto funkci podporuje). Dále porovnáváme své seznamy zákazníků se seznamy přijatými od jiných společností, protože svým zákazníkům nechceme zasílat nepotřebné zprávy. </p>
    <p>Shromažďujeme informace z jiných zdrojů. Informace o vás můžeme přijímat také z dalších zdrojů, které od vás řádně získaly oprávnění tyto informace předávat třetím stranám, a takto získané informace můžeme přidávat k ostatním informacím, jež o vás
      vedeme. </p>
    <h2>Jak vaše osobní údaje využíváme?</h2>
    <ul>
      <li>Osobní údaje, které shromažďujeme, nám umožňují, abychom vás pravidelně informovali o svých nejnovějších produktech, softwarových aktualizacích a připravovaných akcích. Pokud si nepřejete, abychom vám zprávy tohoto typu zasílali, můžete kdykoli
        upravit své předvolby a odběr těchto e-mailů zrušit.</li>
      <li>Osobní údaje využíváme také při vytváření, vývoji, provozování, poskytování a vylepšování svých produktů, služeb, propagačních materiálů a dalšího obsahu a za účelem neustálého zkvalitňování svých služeb.</li>
      <li>Vaše osobní údaje můžeme využívat také při odpovídání na vaše dotazy a plnění vašich požadavků.</li>
      <li>Osobní údaje včetně data narození můžeme použít rovněž k ověření totožnosti, přesnějšímu zařazení uživatelů a vyhledání vhodných služeb. Podle data narození například můžeme určit věk majitelů účtů.</li>
      <li>Čas od času můžeme osobní údaje využít v souvislosti se zasíláním důležitých oznámení, například sdělení ohledně nákupů a změn našich smluvních podmínek a zásad. Odběr těchto oznámení není možné zrušit, protože informace tohoto druhu jsou důležité
        pro naši komunikaci a spolupráci s vámi.</li>
      <li>Osobní údaje můžeme dále využívat pro interní účely, například pro účely auditů, zpracování analýz dat a dalšího vylepšování našich produktů, služeb a sdělení pro zákazníky.</li>
    </ul>
    <h2>Shromažďování a využívání neosobních informací</h2>
    <p>Shromažďovat můžeme také informace, které samy o sobě nelze přímo spojit s konkrétní osobou. Tyto neosobní informace můžeme shromažďovat, využívat, přenášet a předávat pro jakékoli účely. Toto jsou příklady neosobních dat, jež můžeme shromažďovat:</p>
    <ul>
      <li>neosobní data, jako jsou údaje o zaměstnání, jazyce, PSČ a směrovém čísle, jedinečný identifikátor zařízení, adresa URL odkazujícího serveru, poloha a časové pásmo, v němž se náš produkt používá, jež nám pomáhají lépe porozumět chování zákazníků
        a zkvalitňovat naše produkty, služby a reklamy;</li>
      <li>neosobní data týkající se činností zákazníků na naší webové stránce, v našich cloudových službách, v obchodě s aplikacemi a v jiných našich produktech a službách. Tyto informace se agregují a pomáhají nám, abychom zákazníkům mohli nabízet užitečnější
        informace a abychom získali přesnější představu o tom, které části naší webové stránky a produktů a služeb jsou nejoblíbenější. Pro účely těchto Zásad ochrany informací se data tohoto typu považují za neosobní informace;</li>
      <li>podrobnosti o způsobu, jakým využíváte naše služby, včetně vyhledávacích slov. Jejich znalost nám může pomoci dosáhnout toho, aby naše služby při vyhledávání zobrazovaly relevantnější výsledky. Tyto informace nejsou – s výjimkou omezených případů,
        kdy je účelem zajištění kvality našich služeb poskytovaných online – spojovány s IP adresou;</li>
      <li>s vaším výslovným souhlasem můžeme shromažďovat i data týkající se způsobu, jakým využíváte své zařízení a aplikace. Tyto informace pomáhají vývojářům při zdokonalování aplikací.</li>
    </ul>
    <p>Jestliže neosobní informace spojíme s osobními údaji, se vzniklou kombinovanou informací se, dokud není rozdělena, pracuje jako s osobními údaji.</p>
    <h2>Soubory cookie a další technologie</h2>
    <p>Naše webové stránky, online služby, interaktivní aplikace, e-mailové zprávy a reklamy mohou využívat tzv. soubory cookie a další technologie. Tyto technologie nám pomáhají lépe pochopit chování uživatelů, informují nás, které části našich webových
      stránek navštívili, a zvyšují a měří účinnost reklam a hledání na webu. Informace shromážděné soubory cookie a jinými technologiemi považujeme za neosobní informace. Pokud však místní zákony klasifikují IP adresy a podobné identifikátory jako osobní
      údaje, také my s těmito informacemi pracujeme jako s osobními údaji. Za osobní údaje pro účely těchto Zásad ochrany informací považujeme rovněž neosobní informace, které jsou spojeny v jeden celek s osobními údaji.
      <br>Společnost TCL a její partneři soubory cookie a další technologie používají i k dočasnému ukládání osobních údajů při používání naší webové stránky a našich online služeb a aplikací. Snažíme se tak o to, abychom vám maximálně zjednodušili práci
      s našimi produkty a přizpůsobili je vašim potřebám. Pokud například víme, že někdo z uživatelů vašeho počítače či zařízení zakoupil konkrétní produkt nebo použil konkrétní službu, můžeme pro vás zvolit reklamy a e-mailová sdělení, jež patrně odpovídají
      vašim zájmům.
      <br>Internetový prohlížeč si můžete nastavit tak, aby přijímal nebo odmítal všechny soubory cookie nebo aby na soubory cookie upozorňoval. Každý prohlížeč je jiný, proto si informace o způsobu nastavení předvoleb pro soubory cookie vyhledejte v nápovědě
      programu, který používáte. Například v aplikaci Microsoft Internet Explorer můžete soubory cookie zakázat nebo vymazat po výběru položek „Nástroje“ – „Možnosti Internetu“.
      <br>Některé naše e-mailové zprávy obsahují odkazy na konkrétní adresy URL spojené s obsahem na naší webové stránce. Když na ně zákazníci kliknou, k cílové stránce na našem webu přejdou přes zvláštní webový server. Data o kliknutí na tyto odkazy sledujeme.
      Pomáhají nám zjišťovat, jaký je zájem o jednotlivá témata, a měřit účinnost sdělení zasílaných zákazníkům. Pokud si nepřejete, abychom vás tímto způsobem sledovali, doporučujeme vám neklikat na textové ani grafické odkazy v e-mailových zprávách.</p>
    <h2>Sdílíme s někým shromážděné informace?</h2>
    <p>Osobní údaje s výjimkou níže popsaných situací nesdílíme se společnostmi, organizacemi ani jednotlivci mimo skupinu TCL.
      <br>Společnost TCL vaše osobní údaje může sdílet, pokud jí k tomu dáte souhlas. </p>
    <p>Pokud to je nutné s ohledem na poskytování služeb naším nebo vaším jménem, můžeme vaše osobní údaje předat našim pobočkám.</p>
    <p>Některé služby naším jménem poskytují jiné společnosti nebo jednotlivci. Jde například o vyřizování objednávek, doručování zásilek, odesílání běžné a e-mailové pošty, mazání duplicitních údajů ze seznamů zákazníků, analyzování dat, spolupráci na marketingových
      činnostech, poskytování výsledků vyhledávání a odkazů (včetně placených umístění a odkazů), zpracování plateb kreditními kartami a zajišťování zákaznického servisu. Tito naši partneři mají přístup k osobním údajům, které potřebují pro zpracování
      svých úkolů. Nesmí je však využívat pro jiné účely.</p>
    <p>Osobní údaje zákazníků sdělíme organizacím a jednotlivcům mimo naši společnost, jestliže budeme přesvědčeni, že je jejich zpřístupnění, použití, uchování nebo předání přiměřeně nezbytné s ohledem na: </p>
    <ul>
      <li>splnění požadavků relevantních zákonů, předpisů, soudního řízení nebo vymahatelných úředních požadavků; </li>
      <li>zamezení podvodům nebo bezpečnostním či technickým potížím nebo s ohledem na jejich odhalení či jiné řešení; </li>
      <li>ochranu práv, majetku a bezpečnosti našich uživatelů nebo veřejnosti, jak vyžaduje nebo umožňuje zákon.</li>
    </ul>
    <p>Vaše osobní údaje mohou být přeneseny a uloženy v provozech skupiny TCL mimo EHP. Může je zpracovávat personál působící mimo EHP, který pracuje pro nás nebo některého z našich dodavatelů. Podnikneme veškeré přiměřeně nezbytné kroky, abychom zajistili,
      že se vaše osobní údaje budou zpracovávat bezpečně a v souladu s těmito Zásadami ochrany informací.</p>
    <h2>Zabezpečení a transparentnost</h2>
    <p>Osobní údaje, jež shromažďujeme prostřednictvím našich produktů a naší webové stránky, se budeme snažit zajistit a zabezpečit pomocí veškerých přiměřených fyzických, technických a organizačních opatření a postupů.</p>
    <p>Děláme maximum pro to, abychom v zájmu naší společnosti a jejího dobrého jména a v zájmu našich uživatelů zabránili neoprávněnému přístupu k osobním údajům, jež máme v držení, a také jejich neoprávněnému pozměnění, prozrazení či zničení. Především:
      </p>
    <ul>
      <li>pravidelně revidujeme používané postupy shromažďování, uchovávání a zpracovávání informací včetně mechanismů fyzického zabezpečení, abychom zabránili neoprávněnému přístupu do svých systémů; </li>
      <li>v případech, kdy to je na místě, používáme šifrování;</li>
      <li>v případech, kdy to je na místě, používáme zabezpečení heslem; a</li>
      <li>přístup k osobním údajům poskytujeme pouze svým zaměstnancům, smluvním dodavatelům a zástupcům, kteří je potřebují znát, aby je pro nás mohli zpracovat, a kteří jsou smluvně vázáni k zachování přísné důvěrnosti. Za porušení tohoto závazku jim hrozí
        disciplinární postih nebo ukončení spolupráce.
        <br>Tato opatření vás ovšem nezbavují povinnosti přijmout vhodné kroky k zajištění bezpečnosti vlastních osobních údajů. Kromě jiných bezpečnostních opatření byste proto neměli zapomínat především na to, že není vhodné volit předvídatelná uživatelská
        jména a hesla, je třeba hesla udržovat v tajnosti a není radno komukoli umožnit přístup k vlastnímu uživatelskému účtu a ke svým osobním údajům.</li>
    </ul>
    <p>Pokud jde o transparentnost, naším cílem je jasně informovat o tom, které informace shromažďujeme, abyste mohli rozhodovat o způsobu jejich využívání. </p>
    <p>Jestliže se prostřednictvím našich webových stránek nebo zařízení rozhodnete sdílet osobní údaje s účtem třetí strany, například služby Facebook, Google+ nebo Twitter, mějte na paměti, že tyto osobní údaje bude chránit příslušná třetí strana. Společnost
      TCL nenese odpovědnost za případné škody vzniklé v důsledku ztráty, zničení nebo narušení dat ve vašich profilech na stránkách třetích stran, nad nimiž nemá žádnou kontrolu. </p>
    <p>Všechny osobní údaje a obsah, které dobrovolně prozradíte při používání naší webové stránky či našich zařízení a které mohou zobrazit uživatelé aplikací či stránek třetích stran (například na chatu, ve zprávách), se stávají veřejně dostupnými a ostatní
      je mohou shromažďovat, prohlížet a využívat. Odpovědnost za to, které osobní údaje se těmito způsoby rozhodnete sdílet či odeslat, nesete vy sami.</p>
    <h2>Děti</h2>
    <p>Jsme si vědomi toho, že ochrana informací dětí, jež využívají naše produkty a služby, a zajištění jejich bezpečnosti vyžaduje zvláštní bezpečnostní opatření. Proto bez ověřitelného souhlasu rodiče vědomě neshromažďujeme, nevyužíváme ani nepředáváme
      osobní údaje dětí mladších 13 let nebo dětí, jež nedosáhly obdobné minimální věkové hranice platné v příslušné jurisdikci. Pokud zjistíme, že jsme shromáždili osobní údaje dítěte, které ještě nedovršilo 13 let nebo jiný minimální věk platný v dané
      jurisdikci, tyto údaje co nejdříve vymažeme, aniž bychom čekali na ověřitelný souhlas rodiče.</p>
    <h2>Změny</h2>
    <p>Naše Zásady ochrany informací se čas od času mohou změnit. Veškeré změny Zásad ochrany informací zveřejníme na této stránce, a pokud půjde o změny podstatné, budeme o nich informovat výraznějším způsobem (u některých služeb například formou e-mailového
      oznámení). Starší verze těchto Zásad budeme uchovávat v archivu, abyste do nich mohli kdykoli nahlédnout. </p>
    <p>Aktuální verze pochází z 11. dubna 2016. </p>
    <h2>Uchovávání osobních údajů</h2>
    <p>Vaše osobní údaje uchováváme po omezenou dobu, po kterou je to s ohledem na účely uvedené v těchto Zásadách ochrany informací nezbytně nutné, pokud ovšem zákony nevyžadují nebo nepovolují delší dobu uchovávání. Osobní údaje uchováváme pouze pro výše
      definované účely. Po dosažení těchto účelů jsou osobní údaje bezpečným a zabezpečeným způsobem vymazány. </p>
    <h2>Služby vázané na polohu</h2>
    <p>Abyste v zařízeních společnosti TCL mohli používat služby vázané na polohu, společnost TCL a její partneři a držitelé licence mohou shromažďovat, využívat a sdílet přesná data o poloze, mimo jiné i data o geografické poloze vašeho zařízení v reálném
      čase. Služby vázané na polohu, jsou-li dostupné, mohou přibližnou polohu zařízení určovat na základě údajů technologie GPS, Bluetooth a IP adresy v kombinaci s informacemi o veřejných přístupových bodech sítě Wi-Fi a poloze vysílačů mobilních operátorů
      a dalšími technologiemi. Pokud nedáte zvláštní souhlas, tato data o poloze se shromažďují anonymně, ve formě, jež neumožňuje určení vaší totožnosti, a společnost TCL a její partneři a držitelé licence je využívají pro účely poskytování produktů
      a služeb vázaných na polohu. Vaše zařízení například může sdílet informace o své geografické poloze s poskytovateli aplikací, jejichž služby vázané na polohu se rozhodnete využívat.</p>
    <h2>Stránky a služby třetích stran</h2>
    <p>Webové stránky, produkty, aplikace a služby společnosti TCL mohou uvádět odkazy na webové stránky, produkty a služby třetích stran. Naše produkty a služby dále mohou využívat nebo nabízet produkty či služby třetích stran. Zpracování informací shromažďovaných
      třetími stranami, mimo jiné i dat o poloze nebo kontaktních údajů, se řídí pravidly pro ochranu informací příslušných třetích stran. Doporučujeme vám, abyste si tato pravidla pro ochranu informací prostudovali.</p>
    <h2>Vaše práva: zobrazení, úprava, blokování dat</h2>
    <p>Své osobní údaje můžete kdykoli zobrazit, zkontrolovat a upravit. Stačí se přihlásit k uživatelskému účtu, navštívit uživatelský profil nebo nás přímo kontaktovat. Pokud požádáte o úpravu či vymazání svých osobních údajů, můžeme vás před zpracováním
      této žádosti požádat o prokázání totožnosti. </p>
    <p>Jestliže se budete domnívat, že jsou vaše údaje nepřesné, můžete si podle potřeby vyžádat také jejich vymazání nebo zablokování.</p>
    <p>Veškeré výše zmíněné požadavky můžete zasílat na tuto e-mailovou adresu: <a href="mailto:privacy.europe@tcl.com ">privacy.europe@tcl.com </a> </p>
    <p>V některých jurisdikcích a podle některých zákonů o ochraně informací můžete mít právo požádat o podrobné informace o osobních údajích, které o vás uchováváme, a také o opravu či vymazání svých osobních údajů. </p>
    <p>Pomozte nám zajistit, abychom o vás vedli přesné a aktuální informace. Pokud se budete domnívat, že údaje, jež o vás máme, nejsou přesné nebo úplné, kontaktujte nás na adrese 
<a href="mailto:privacy.europe@tcl.com ">privacy.europe@tcl.com </a> nebo napište oddělení zákaznického servisu.</p>
    <h2>Otázky k ochraně informací</h2>
    <p>Pokud budete mít jakékoli otázky či nejasnosti ohledně našich Zásad ochrany informací nebo způsobu zpracování dat nebo si budete chtít stěžovat na možné porušení místních zákonů o ochraně informací, neváhejte se na nás obrátit. Kontaktovat nás můžete
      na telefonním čísle nebo e-mailové adrese pro vaši zemi.</p>
    <p>Zabýváme se všemi sděleními od zákazníků. Odpověď, bude-li zapotřebí, vám zašleme co nejdříve. V případě, že byste s naší odpovědí nebyli spokojeni, můžete stížnost postoupit příslušnému regulačnímu orgánu ve své jurisdikci. My se vám na požádání
      pokusíme poskytnout informace o tom, kam byste stížnost v konkrétní situaci měli směřovat.</p>
  </div>
</body>
</html>