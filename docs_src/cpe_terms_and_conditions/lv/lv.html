<!DOCTYPE html>
<html>
<head>
  <meta charset="utf-8" />
  <script src="http://cdn.bootcss.com/jquery/1.12.3/jquery.js"></script>
  <script src="http://www.alcatel-move.com/help/common/js/page.js"></script>
  <link rel="stylesheet" href="http://cdn.bootcss.com/bootstrap/3.3.2/css/bootstrap.min.css" />
  <link rel="stylesheet" href="http://www.alcatel-move.com/help/common/css/style.css" /> </head>
<body>
  <div id="pageContainer" class="container">
    <h1>LIETOŠANAS NOTEIKUMI UN NOSACĪJUMI</h1>
    <p>Šajos Lietošanas noteikumos un nosacījumos ir aprakstīts, kā ir atļauts lietot LINKHUB un tiešsaistes pakalpojumu (“Pakalpojums”) piekļuvei. </p>
    <p>Šo Pakalpojumu sniedz uzņēmums “TCL Communication Ltd.”, turpmāk tekstā – “TCL”, juridiskā adrese: 5/F, Building 22E, 22 Science Park East Avenue, Hong Kong Science Park, Shatin, NT, Hong Kong.</p>
    <p>Lūdzu, rūpīgi izlasiet šos Lietošanas noteikumus un nosacījumus un mūsu Konfidencialitātes politiku (turpmāk – “Noteikumi un nosacījumi”). Šie Noteikumi un nosacījumi ir līgums starp jums un uzņēmumu “TCL Communication Ltd.”, kas periodiski
      var tikt grozīts. Ja jūs nepiekrītat Noteikumiem un nosacījumiem, nelietojiet Pakalpojumu. Ja jūs lietojat pakalpojumu, tas nozīmē, ka jūs pieņemat šos Noteikumus un nosacījumus un piekrītat tiem.
      <br>Iespējams, šā Pakalpojuma mērķis un atsevišķas satura daļas nav piemērotas nepilngadīgajiem. Piekļūstot šai Vietnei, jūs apstiprināt, ka neesat nepilngadīgs(-a) un ka saskaņā ar jūsu dzīvesvietas valsts likumiem jums ir tiesības piekļūt Vietnei.</p>
    <h2>Lietošanas norādījumi</h2>
    <p>Kad jūs izveidosiet savu Alcatel kontu vai reģistrēsiet e-garantiju, mēs jums lūgsim sniegt noteiktu personisko informāciju, piemēram, e-pasta adresi, vārdu un uzvārdu, dzimumu, augumu, svaru, dzimšanas datumu, atrašanās vietu un profila fotoattēlu. Jūsu personiskā informācija tiks apkopota, saglabāta un apstrādāta saskaņā ar mūsu Konfidencialitātes politiku un reglamentējošiem tiesību aktiem, ar kuriem jums jāiepazīstas pirms šā Pakalpojuma izmantošanas.
      <br>
      Jūsu e-pasta adrese būs jūsu Alcatel lietotājvārds, kuru jūs izmantosiet, lai pierakstītos savā kontā. Mēs nerādīsim jūsu e-pasta adresi citiem Pakalpojuma lietotājiem.
      <br>Jūs varat arī pierakstīties, izmantojot trešās puses kontu. Ja pierakstīsieties, izmantojot trešās puses kontu, piemēram, Facebook, Twitter, Google+ vai Instagram kontu, mēs izmantosim reģistrēto trešās puses e-pasta adresi kā jūsu lietotājvārdu. Lūdzu, ievērojiet, ka gadījumā, ja reģistrējaties ar trešās puses kontu, attiecīgi tiek piemēroti šīs trešās puses noteikumi un nosacījumi un konfidencialitātes politika. 
      <br>Mūsu nolūks ir palīdzēt jums uzglabāt savus datus un brīvi tiem piekļūt. </p>
    <h2>Intelektuālais īpašums</h2>
    <p>Izņemot lietotāja izveidotu saturu, ja tāds ir, Pakalpojumu, tostarp visas autortiesības, preču zīmes un citas intelektuālā īpašuma tiesības, ko tas ietver, aizsargā intelektuālā īpašuma tiesības, kas pieder TCL vai trešām pusēm.
      <br>Nav atļauts reproducēt, izplatīt, pārveidot vai veidot atvasinātus darbus, publiski demonstrēt (tostarp ierāmējot saturu), vai izmantot komerciāliem nolūkiem nevienu Pakalpojuma daļu, izņemot – nepieciešamības gadījumā – skatīt saturu un izveidot
      saprātīgā daudzumā šāda satura daļu kopijas (nepārveidojot) personiskām, nekomerciālām vajadzībām.
      <br>Ja domājat, ka kāda lietojumprogrammas satura daļa ir pretrunā ar trešo pušu intelektuālā īpašuma tiesībām, lūdzu, nekavējoties sazinieties ar mums. Tiklīdz mēs saņemsim jūsu paziņojumu, mēs mēs veiksim nepieciešamās darbības, lai novērstu šo pārkāpumu
      un dzēstu neatļautu saturu.
      <br>TCL preču zīme, logotips un citas preču zīmes, pakalpojumu zīmes, attēli un logotipi, kas tiek lietoti saistībā ar šo Vietni, ir uzņēmuma TCL vai tā licenču devēju preču zīmes vai reģistrētas preču zīmes. Citas preču zīmes, pakalpojumu zīmes, attēli
      un logotipi, kas tiek izmantoti saistībā ar Vietni, var piederēt to īpašniekiem. Jums netiek piešķirtas nekādas tiesības vai atļaujas attiecībā uz iepriekšminētajām preču zīmēm un to izmantošanu.
      <br>Augstākminēto noteikumu pārkāpuma gadījumā TCL patur tiesības pieprasīt, lai jūs nekavējoties pārtrauktu vai novērstu nelikumīgo lietošanu, vai arī, ja nelikumīgā lietošana un/vai pārkāpums netiek novērsts, TCL patur tiesības iesniegt tiesā prasību
      pret jums. </p>
    <h2>Datu aizsardzība un konfidencialitāte</h2>
    <p>Informācija, kuru jūs mums sniedzat un pēc kuras TCL var jūs identificēt, tiek glabāta un apstrādāta saskaņā ar mūsu Konfidencialitātes politiku.
      <br>Saistībā ar Pakalpojuma izmantošanu jūs varat darīt mums zināmu savu e-pasta adresi turpmākai saziņai starp jums un TCL. Pirms e-pasta adreses izpaušanas, lūdzu, izskatiet mūsu Konfidencialitātes politiku, lai saprastu, kā mēs apkopojam un izmantojam
      informāciju par jums, kad jūs piekļūstat Vietnei, apmeklējat vai izmantojat to.
      <br>Jūsu personiskā informācija tiks apkopota, saglabāta un apstrādāta saskaņā ar mūsu Konfidencialitātes politiku un piemērojamajiem tiesību aktiem. </p>
    <h2>Garantijas atruna; atbildības ierobežošana</h2>
    <p>TCL nodrošina Pakalpojumu tādā stāvoklī, kāds tas ir.
      <br>Ciktāl to pieļauj piemērojamie tiesību akti, ne uzņēmums TCL, ne tā partneri, piegādātāji un filiāles nesniedz nekādus tiešus vai netiešus apliecinājumus vai garantijas attiecībā uz Pakalpojuma darbību, tā saturu vai informāciju, kas padarīta pieejama
      Pakalpojumā vai ar tā starpniecību. Turklāt uzņēmums TCL un tā partneri atsakās no jebkādām tiešām vai netiešām garantijām attiecībā uz Pakalpojumu, ieskaitot, bet neaprobežojoties ar netiešām garantijām par tā piemērotību pārdošanai, īpašumtiesību
      likumību, atbilstību noteiktam mērķim un tiesību nepārkāpšanu. Turklāt TCL negarantē, ka Pakalpojuma izmantošana netiks pārtraukta, ka tas būs pieejams vienmēr vai kādā noteiktā vietā, drošs vai bez kļūdām, ka trūkumi tiks novērsti vai ka Pakalpojums
      ir brīvs no vīrusiem vai citiem potenciāli kaitīgiem elementiem. Jūsu sistēmas dublēšana ir jūsu paša(-s) atbildība.
      <br>TCL nesniedz solījumus vai garantijas par Pakalpojumu un jo īpaši negarantē un neuzņemas atbildību par iespējamām prasībām, kas izriet no TCL lēmuma dzēst vai atteikties apstrādāt informāciju vai saturu, brīdināt jūs, uz laiku vai pilnībā pārtraukt
      jūsu piekļuvi Pakalpojumam vai veikt citas darbības, kamēr tiek izmeklēts iespējams pārkāpums, vai kas izriet no TCL slēdziena, ka ir pārkāpti šie Noteikumi un nosacījumi; vai kas ir saistītas ar ienākumu, uzņēmējdarbības vai peļņas zaudēšanu, datu
      zaudēšanu vai bojājumiem saistībā ar Lietojumprogrammas vai Pakalpojuma lietošanu.
      <br>TCL nekādā gadījumā neuzņemas atbildību par aprakstiem, tostarp atbildību par nolaidību (izņemot traumu vai nāves gadījumus), par jebkādiem bojājumiem vai zaudējumiem (tostarp, bez ierobežojumiem, uzņēmējdarbības, ieņēmumu, peļņas zaudēšanu vai
      netiešiem zaudējumiem), kas radušies saistībā ar Pakalpojuma izmantošanu vai nespēju to izmantot.
      <br>Pārkāpjot šos Noteikumus un nosacījumus, prasību gadījumā, kas var tikt iesniegtas pret jums, jūs būsiet atbildīgs(-a) pret uzņēmumu TCL, tā direktoriem, amatpersonām, darbiniekiem, filiālēm, pārstāvjiem, līgumpartneriem un licenču devējiem. Jūs
      būsiet atbildīgs(-a) arī darbību gadījumā, ko uzņēmums TCL veic iespējama šo Noteikumu un nosacījumu pārkāpuma izmeklēšanas ietvaros, vai kas izriet no izmeklēšanas slēdzieniem vai lēmuma, ka šie Noteikumi un nosacījumi ir pārkāpti.</p>
    <h2>Saites uz trešo pušu vietnēm</h2>
    <p>Pakalpojumā var būt arī saites uz vietnēm, kuras nekontrolē vai neuztur TCL. TCL neatbild par šo vietņu saturu. TCL nodrošina šīs saites tikai jūsu ērtībām un ne vienmēr apstiprina šajās vietnēs izvietotos materiālus.</p>
    <p>Kad izmantojat šādas trešo pušu vietnes, tiek izveidota tieša saistība starp jums un šīm trešajām pusēm. Tādēļ jums ir jāizlasa šo trešo pušu konfidencialitātes politika, kā arī noteikumi un nosacījumi, kas ir spēkā vietnēs, un tie jāievēro. Jebkādas
      prasības saistībā ar šādām trešo pušu vietnēm vai tajās atrodamo saturu ir adresējamas šīm trešajām pusēm. </p>
    <h2>Izmaiņas</h2>
    <p>TCL patur tiesības jebkurā laikā mainīt šos Noteikumus un nosacījumus. Šādas izmaiņas un papildu noteikumi un nosacījumi tiks jums paziņoti, un, ja tie tiks pieņemti, tie stāsies spēkā nekavējoties un kļūs par šo Noteikumu un nosacījumu daļu. Ja jūs
      atsakāties pieņemt šādas izmaiņas, jums ir nekavējoties jāpārtrauc Pakalpojuma un Lietojumprogrammas izmantošana. Ja turpināsiet izmantot Pakalpojumu, neraugoties uz jūsu nepiekrišanu Noteikumiem un nosacījumiem vai to izmaiņām, TCL neatbild par
      prasībām, kas no tā izriet. </p>
    <h2>Regulējošie tiesību akti. Jurisdikcija</h2>
    <p>Šo pakalpojumu kontrolē un vada TCL biroji Ķīnas Tautas Republikā. Piekļūstot šim Pakalpojumam, jūs piekrītat, ka saistībā ar šā Pakalpojuma lietošanu neatkarīgi no tiesību normu kolīziju principiem vienmēr ir piemērojami Ķīnas Tautas Republikas tiesību
      akti.
      <br>Strīdu vai domstarpību gadījumā starp TCL un jums, kuri radušies Pakalpojuma izmantošanas rezultātā vai saistībā ar to, pusēm jāmēģina nekavējoties un labticīgi šādus strīdus atrisināt. Ja strīdu nav izdevies novērst pieņemamā laikā (ne ilgākā par
      trīsdesmit (30)) dienām, jebkura no pusēm var iesniegt šo strīdu vai domstarpības izšķiršanai Ķīnas Tautas Republikas kompetentajām tiesām.</p>
    <h2>Dažādi</h2>
    <p>Ja tiesa vai cita atbildīgās jurisdikcijas tiesu iestāde atzīst jebkuru šo Noteikumu un nosacījumu daļu par spēkā neesošu vai nepiemērojamu, attiecīgās klauzulas jāierobežo vai jāizslēdz līdz minimālajai pieļaujamajai pakāpei un jāaizstāj ar derīgām klauzulām,
      kas vislabāk atbilst šo Noteikumu un nosacījumu mērķim, lai tie paliktu spēkā pilnā apmērā.
      <br>Šie Noteikumi un nosacījumi veido pilnīgu vienošanos starp jums un TCL attiecībā uz Pakalpojuma lietošanu, un ar šo jebkādas iepriekšējas rakstveida vai mutiskas vienošanās starp jums un TCL šajā saistībā tiek aizstātas un atceltas.</p>
  </div>
</body>
</html>