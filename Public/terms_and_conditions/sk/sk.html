<!DOCTYPE html>
<html>
<head>
  <meta charset="utf-8" />
  <script src="http://cdn.bootcss.com/jquery/1.12.3/jquery.js"></script>
  <script src="http://www.alcatel-move.com/help/common/js/page.js"></script>
  <link rel="stylesheet" href="http://cdn.bootcss.com/bootstrap/3.3.2/css/bootstrap.min.css" />
  <link rel="stylesheet" href="http://www.alcatel-move.com/help/common/css/style.css" /> </head>
<body>
  <div id="pageContainer" class="container">
    <h1>PODMIENKY POUŽITIA</h1>
    <p>Tieto podmienky použitia popisujú, akou formou môžete využívať MOVETIME Family Watch a online služby (ďalej len „služby“). </p>
    <p>Túto službu publikovala spoločnosť TCL Communication Ltd. (ďalej len „TCL“) registrovaná na adrese: 5/F, Building 22E, 22 Science Park East Avenue, Hong Kong Science Park, Shatin, NT, Hong Kong.</p>
    <p>Tieto podmienky použitia si spoločne so zásadami ochrany osobných údajov (ďalej len „zmluvné podmienky“) starostlivo prečítajte. Uvedené zmluvné podmienky predstavujú zmluvu medzi vami a spoločnosťou TCL Communication Ltd., ktorá môže byť
      v nepravidelných intervaloch pozmenená. Pokiaľ so zmluvnými podmienkami nesúhlasíte, službu nepoužívajte. Používaním služby prijímate tieto zmluvné podmienky a súhlasíte s ich znením.
      <br>Služba a niektorý jej obsah nemusí byť vhodný pre neplnoletých. Používaním týchto webových stránok potvrdzujete, že nie ste neplnoletý/á, a že podľa zákona krajiny, ktorej ste obyvateľom, máte k týmto webovým stránkam povolený prístup.</p>
    <h2>Pokyny na používanie</h2>
    <p>Po vytvorení účtu TCL alebo zaregistrovaní elektronickej záruky budete požiadaný o uvedenie určitých osobných údajov, ako je vaša e-mailová adresa, meno, pohlavie, výška, váha, dátum narodenia, miesto pobytu a profilová fotografia. Vaše osobné
      údaje budú zhromaždené, uložené a spracované v súlade s našimi zásadami ochrany osobných údajov a s platným zákonom, s ktorým by ste sa mali pred zahájením používania tejto služby oboznámiť.
      <br>Vaša e-mailová adresa bude používateľské meno k účtu TCL, ktoré budete používať na prihlásenie k účtu. Vaša e-mailová adresa sa ostatným používateľom služby nezobrazí.
      <br>Na prihlásenie môžete tiež využiť účet tretej strany. Pokiaľ sa prihlásite pomocou účtu tretej strany, ako je napríklad Facebook, Twitter, e-mail zaregistrovaný u tretej strany použijeme ako vaše používateľské meno. Pamätajte si, že pokiaľ sa zaregistrujete
      pomocou účtu tretej strany, budú platné naopak ich zmluvné podmienky a zásady ochrany osobných údajov.
      <br>Naším cieľom je umožniť vám voľne ukladať a využívať svoje údaje. </p>
    <h2>Duševné vlastníctvo</h2>
    <p>S výnimkou prípadného obsahu vytvoreného používateľmi, je služba spoločne s autorskými právami, ochrannými známkami a ďalšími právami na ochranu duševného vlastníctva chránená podľa zákona na ochranu duševného vlastníctva a je majetkom spoločnosti
      TCL alebo tretej strany.
      <br>Nesmiete reprodukovať, distribuovať, upravovať ani vytvárať odvodené diela, verejne vystavovať (vrátane zarámovania akéhokoľvek obsahu) alebo komerčne využívať akúkoľvek časť služieb, okrem prípadov, keď je toto nevyhnutné na prezretie obsahu a
      vytvorenie rozumného počtu kópií alebo častí takéhoto obsahu (bez úprav) na osobné, nekomerčné účely.
      <br>Pokiaľ si myslíte, že nejaký obsah aplikácie porušuje právo na ochranu osobného vlastníctva tretej strany, ihneď nás kontaktujte. Akonáhle obdržíme vaše upozornenie, prijmeme nevyhnutné opatrenia s cieľom ukončiť takéto porušenie práv a odstrániť
      nedovolený obsah.
      <br>Ochranná známka TCL, logo a všetky ostatné známky, servisné značky, grafiky a logá používané v súvislosti s týmito webovými stránkami sú ochrannými známkami alebo registrovanými ochrannými známkami spoločnosti TCL alebo jej držiteľov licencií. Ostatné
      ochranné známky, servisné značky, grafiky a logá používané v súvislosti s webovými stránkami môžu byť ochrannými známkami príslušných vlastníkov. Vašej osobe nie sú udelené žiadne práva ani licencie k žiadnej z vyššie uvedených ochranných známok,
      ani vám nie je umožnené tieto ochranné známky používať.
      <br>V prípade porušenia niektorého z vyššie uvedených pravidiel si spoločnosť TCL vyhradzuje právo požiadať vás, aby ste okamžite zastavili alebo napravili neoprávnené používanie, alebo pokiaľ by k neoprávnenému používaniu alebo porušovaniu dochádzalo
      i naďalej, spoločnosť TCL si vyhradzuje právo podať proti vám sťažnosť. </p>
    <h2>Ochrana údajov a osobných údajov</h2>
    <p>Všetky informácie, ktoré nám poskytnete a z ktorých môže spoločnosť TCL identifikovať vašu totožnosť, sú držané a spracovávané v súlade s našimi zásadami ochrany osobných údajov.
      <br>V súvislosti s používaním služby s nami môžete zdieľať svoju e-mailovú adresu na ďalšiu komunikáciu medzi vami a spoločnosťou TCL. Pred poskytnutím svojej e-mailovej adresy si prečítajte naše zásady ochrany osobných údajov a zoznámte sa s postupom,
      akým budeme zhromažďovať a používať informácie o vašom prístupe, návšteve alebo používaní webových stránok.
      <br>Vaše osobné údaje budú zhromaždené, uložené a spracované v súlade s našimi zásadami ochrany osobných údajov a platnými právnymi predpismi. </p>
    <h2>Odmietnutie záruky, obmedzenie záväzkov</h2>
    <p>Spoločnosť TCL poskytuje službu „tak, ako je“.
      <br>V plnom rozsahu povolenom platnými právnymi predpismi neposkytuje spoločnosť TCL ani jej partneri, dodávatelia či pobočky žiadne reprezentácie ani záruky akéhokoľvek druhu, výslovné alebo vyplývajúce, týkajúce sa chodu služby, jej obsahu alebo akejkoľvek
      informácie dostupnej prostredníctvom služby. Spoločnosť TCL a jej partneri sa navyše zriekajú akýchkoľvek výslovných alebo vyplývajúcich záruk s ohľadom na službu, okrem iného vrátane vyplývajúcich záruk na obchodovateľnosť, názov, vhodnosť na určitý
      účel a neporušovanie. Spoločnosť TCL naviac nezaručuje, že bude použitie služby neprerušené, dostupné kedykoľvek a odkiaľkoľvek, bezpečné alebo bezchybné, že chyby budú opravené ani že služba neobsahuje víry či iné potenciálne nebezpečné súčasti.
      Nesiete zodpovednosť za vykonanie zálohy vášho systému.
      <br>Spoločnosť TCL neposkytuje iné sľuby alebo záruky týkajúce sa prevádzky služby, hlavne však nezaručuje ani nenesie zodpovednosť za akékoľvek nároky, ktoré vyplývajú z rozhodnutí spoločnosti TCL odstrániť alebo odmietnuť spracovanie niektorých informácií
      alebo obsahu, varovať vás, pozastaviť alebo ukončiť váš prístup k službe alebo prijať iné opatrenia v priebehu vyšetrovania podozrenia z porušenia alebo v dôsledku záveru spoločnosti TCL, že došlo k porušeniu týchto podmienok; prípadne týkajúce
      sa straty príjmov, podnikania alebo ziskov alebo straty či poškodenia údajov v súvislosti s vaším používaním aplikácie alebo služby.
      <br>Spoločnosť TCL v žiadnom prípade neručí za žiadnu nedbanlivosť, vrátane zodpovednosti (s výnimkou zranenia alebo smrti) za akékoľvek škody alebo straty (mimo iné vrátane straty podnikania, príjmu alebo následnej straty) vyplývajúcej z používania
      alebo vašej neschopnosti používať službu.
      <br>Pokiaľ tieto podmienky porušíte, ponesiete voči spoločnosti TCL, jej riaditeľom, úradníkom, zamestnancom, pobočkám, agentom, dodávateľom a poskytovateľom licencií zodpovednosť za akékoľvek nároky vyplývajúce z vášho porušenia zmluvy. Ponesiete tiež
      zodpovednosť za akékoľvek kroky, ktoré spoločnosť TCL podnikne v rámci svojho vyšetrovania podozrenia na porušenie týchto zmluvných podmienok alebo v dôsledku svojich zistení či rozhodnutí, že k porušeniu týchto zmluvných podmienok došlo.</p>
    <h2>Odkazy na weby tretích strán</h2>
    <p>Služba obsahuje tiež odkazy na webové stránky, ktoré nespadajú pod priamu kontrolu ani správu spoločnosti TCL. Spoločnosť TCL nenesie zodpovednosť za obsah, ktorý sa na týchto webových stránkach nachádza. Spoločnosť TCL tieto odkazy poskytuje iba
      pre vaše pohodlie a s obsahom na týchto stránkach nemusí nutne súhlasiť. </p>
    <p>Vaše používanie týchto webových stránok tretích strán vytvára priamy vzťah medzi vami a danou treťou stranou. Je preto vašou povinnosťou prečítať si zásady ochrany osobných údajov a zmluvné podmienky týchto tretích strán, ktoré sa vzťahujú na ich
      webové stránky, a jednať v súlade s nimi. Všetky prípadné nároky na takéto webové stránky alebo obsah uvedený na webových stránkach je nutné smerovať na dané tretie strany. </p>
    <h2>Zmeny</h2>
    <p>Spoločnosť TCL si vyhradzuje právo tieto zmluvné podmienky kedykoľvek zmeniť. Takéto úpravy a dodatočné zmluvné podmienky vám budú oznámené a v prípade, že s ich znením budete súhlasiť, nadobúdajú okamžitú platnosť a budú začlenené do týchto zmluvných
      podmienok. V prípade, že prijatie týchto zmien odmietnete, je nutné, aby ste službu a aplikáciu prestali okamžite používať. Pokiaľ by ste naďalej službu používali i napriek svoj nesúhlas so zmluvnými podmienkami alebo s niektorými jej zmenami, spoločnosť
      TCL nenesie zodpovednosť za žiadne nároky plynúce z tohto konania. </p>
    <h2>Rozhodné právo Súdna právomoc</h2>
    <p>Táto služba je regulovaná a prevádzkovaná pobočkou spoločnosti TCL so sídlom v Číne. Používaním tejto služby súhlasíte s tým, že sa záležitosti týkajúce sa používania tejto služby budú riadiť zákonmi Číny bez ohľadu na princípy kolíznych zákonov.
      <br>V prípade sporu či nezhody medzi spoločnosťou TCL a vami vyplývajúcej z používania služby alebo v súvislosti s ňou sa strany pokúsia rýchlo a v dobrej viere vyriešiť každý takýto spor. Pokiaľ sa nám takýto spor nepodarí vyriešiť v primeranej lehote
      (do tridsiatich dní), potom môže každá zo strán predložiť daný spor príslušným súdom v Číne.</p>
    <h2>Rôzne</h2>
    <p>Pokiaľ niektoré z ustanovení týchto zmluvných podmienok posúdi súd alebo iná kompetentná súdna právomoc za neplatné alebo nevymáhateľné, bude takéto ustanovenie obmedzené alebo zrušené v minimálnom rozsahu a nahradené platným ustanovením, ktoré najlepšie
      stelesňuje zámer daných zmluvných podmienok, aby tak mohli zostať v plnej platnosti a účinnosti.
      <br>Tieto zmluvné podmienky predstavujú úplnú dohodu medzi vami a spoločnosťou TCL s ohľadom na vaše používanie služby. Všetky ostatné stávajúce písomné alebo ústne dohody alebo ujednania medzi vami a spoločnosťou TCL vo veci takéhoto využívania sa
      týmto pozastavujú a sú zrušené.</p>
  </div>
</body>
</html>