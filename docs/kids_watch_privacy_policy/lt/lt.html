<div>
  <h1>Privatumo politika</h1>
  <h2>Įvadas</h2>
  <p>Mes, „TCT Mobile International Limited“ (toliau – „mes“, „mūsų“ arba „TCT“), gerbiame jūsų rūpestį dėl privatumo. Šioje privatumo politikoje paaiškinama mūsų politika ir procedūros, susijusios su asmenine ir kita informacija apie mūsų klientus. Siekiame,
    kad pasitikėtumėte mumis dėl asmeninės ir kitos informacijos, kurią renkame ar kurios mums suteikiate, ir dėl to, kaip ją renkame, naudojame, atskleidžiame ir saugome. Šioje privatumo politikoje taip pat paaiškinama, kaip galite su mumis susisiekti,
    jei turite klausimų ar esate susirūpinę dėl asmeninės informacijos.</p>
  <h2>Apimtis</h2>
  <p>Šioje privatumo politikoje išsamiai aprašomos mūsų politika ir praktika, susijusios su informacijos, renkamos interneto svetainėse, programose, socialiniuose tinkluose, el. laiškuose, taip pat informacijos apie jūsų pirkinius, mūsų gaminių ar paslaugų
    naudojimą arba informacijos, kurią kitaip mums suteikiate, kaupimu, naudojimu ir atskleidimu.
  </p>
  <p>Suteikdami mums informacijos, lankydamiesi mūsų svetainėje arba naudodamiesi mūsų gaminiais ar paslaugomis, pripažįstate, kad perskaitėte ir supratote šią privatumo politiką ir sutinkate su šios privatumo politikos nuostatomis ir sąlygomis.
    <br>Jūsų asmeninė informacija bus laikoma ir apdorojama saugiuose serveriuose Europos ekonominėje erdvėje (EEE). Dėl pasaulinio interneto masto jūsų asmeninė informacija gali būti persiunčiama šalims, nepriklausančioms EEE, kurių teisinės sistemos negarantuoja
    tokio paties jūsų duomenų saugumo lygio, kokį garantuoja Europos Sąjungos, o ypač Prancūzijos, įstatymai, todėl, naudodamiesi mūsų svetainėmis, programomis, socialinių tinklų puslapiais, el. pašto laiškais, įsigydami mūsų gaminių ar paslaugų ar jais
    naudodamiesi, sutinkate su šiomis sąlygomis.
    <br>Imsimės visų pagrįstų ir būtinų priemonių, kad užtikrintume, jog jūsų asmeninė informacija būtų saugoma ir apdorojama saugiai ir pagal šią privatumo politiką bei galiojančius įstatymus. </p>
  <h2>Mūsų renkama asmeninė informacija</h2>
  <p>Ši privatumo politika galioja asmeninei informacijai, t. y. informacijai, kuri gali būti naudojama norint susisiekti su asmeniu ar jį identifikuoti.
    <br>Renkame informaciją, kurią mums suteikiate. Gauname ir saugiai laikome informaciją, kai sukuriate paskyrą, įsigyjate gaminių ar paslaugų, siunčiatės programų naujinimus, susisiekiate su mumis ar dalyvaujate internetinėse apklausose.
    <br>Renkame automatinę informaciją. Gauname ir laikome tam tikros rūšies informaciją kiekvieną kartą, kai susisiekiate su mumis.</p>
  <p>Renkame informaciją, naudojamą bendraujant elektroniniu paštu. Siekdami, kad el. laiškai būtų naudingesni ir įdomesni, jei jūsų kompiuteris palaiko tokią funkciją, dažnai gauname patvirtinimą, kai atidarote laišką, gautą iš mūsų internetinės parduotuvės.
    Taip pat lyginame savo klientų sąrašą su iš kitų įmonių gautais sąrašais tam, kad galėtume išvengti nereikalingų pranešimų siuntimo savo klientams. </p>
  <p>Renkame informaciją iš kitų šaltinių. Galime gauti informacijos apie jus iš kitų šaltinių, kuriems suteikiate teisę perduoti informaciją trečiosioms šalims, ir ja papildyti jūsų paskyrą. </p>
  <h2>Kaip naudojame jūsų asmeninę informaciją</h2>
  <ul>
    <li>Asmeninė informacija, kurią renkame, mums leidžia pranešti jums apie naujausius gaminius, programų naujinimus ir būsimus įvykius. Jei nenorite iš mūsų gauti laiškų, galite bet kuriuo metu tai pasirinkti nustatymuose.</li>
    <li>Taip pat naudojame asmeninę informaciją tam, kad galėtume kurti, vystyti, vykdyti, pristatyti ir gerinti savo gaminius, paslaugas, turinį, reklamą ir nuolatos gerinti jūsų, kaip naudotojo, patirtį.</li>
    <li>Galime naudoti jūsų asmeninę informaciją, kad atsakytume į jūsų užklausas ir įvykdytume prašymus.</li>
    <li>Galime naudoti jūsų asmeninę informaciją, įskaitant gimimo datą, kad patvirtintume tapatybę, padėtume identifikuoti naudotojus ir nustatytume tinkamas paslaugas. Pavyzdžiui, galime naudoti gimimo datą, kad nustatytume paskyrų savininkų amžių.</li>
    <li>Kartais galime naudoti jūsų asmeninę informaciją, kad išsiųstume svarbius pranešimus, pavyzdžiui, pranešimus apie pirkinius ar mūsų sąlygų, nuostatų ir politikos pasikeitimus. Kadangi ši informacija svarbi jūsų ir mūsų bendravimui, negalite atsisakyti
      šių pranešimų.</li>
    <li>Taip pat galime naudoti jūsų asmeninę informaciją vidiniams tikslams, pavyzdžiui, auditams, duomenų analizei ir tyrimams, kuriais siekiama gerinti mūsų gaminius, paslaugas ir bendravimą su klientais.</li>
  </ul>
  <h2>Neasmeninės informacijos rinkimas ir naudojimas</h2>
  <p>Taip pat galime rinkti informaciją, kuri nėra tiesiogiai susijusi su konkrečiu asmeniu. Galime bet kokiu tikslu rinkti, naudoti, perduoti ir atskleisti neasmeninę informaciją. Štai keletas neasmeninės informacijos, kurią galime rinkti, pavyzdžių:</p>
  <ul>
    <li>Neasmeninė informacija, tokia kaip profesija, kalba, pašto kodas, vietovės kodas, unikalus prietaiso pavadinimas, persiuntėjo nuoroda, vieta ir laiko zona, kur naudojamas vienas iš mūsų produktų, kad galėtume geriau suprasti klientų elgesį ir gerinti
      savo gaminius, paslaugas ir reklamą.</li>
    <li>Neasmeninė informacija, susijusi su klientų veikla mūsų svetainėje, kompiuterijos išteklių paslaugomis ir programėlių parduotuve ir iš kitų mūsų produktų ar paslaugų. Ši informacija renkama ir naudojama tam, kad gautume daugiau informacijos apie savo
      klientus ir suprastume, kurios mūsų svetainės dalys, gaminiai ir paslaugos yra įdomiausi. Šios privatumo politikos tikslais tokios rūšies duomenys laikomi neasmenine informacija.</li>
    <li>Informacija apie tai, kaip naudojatės mūsų paslaugomis, įskaitant paieškos užklausas, gali būti naudojama siekiant pagerinti mūsų teikiamų paslaugų rezultatų aktualumą. Išskyrus tam tikrus atvejus, kuriais siekiama užtikrinti mūsų paslaugų kokybę
      internetu, tokia informacija nebus siejama su jūsų IP adresu.</li>
    <li>Jums išreiškus atvirą sutikimą, galime rinkti informaciją apie tai, kaip naudojatės savo prietaisu ir programomis, tam, kad programų kūrėjai galėtų gerinti programas.</li>
  </ul>
  <p>Jei sujungtume neasmeninę informaciją su asmenine, sujungta informacija būtų laikoma asmenine tol, kol ji būtų sujungta.</p>
  <h2>Slapukai ir kitos technologijos</h2>
  <p>Mūsų svetainės, interneto paslaugos, interaktyvios programos, el. pašto pranešimai bei reklamos gali naudoti slapukus ir kitas technologijas. Šios technologijos mums padeda geriau suprasti naudotojų elgesį, taip pat atskleidžia, kurias mūsų svetainių
    vietas jie aplankė, ir palengvina bei matuoja reklamų ir interneto paieškos efektyvumą. Slapukų ir kitų technologijų surenkamą informaciją laikome neasmenine informacija. Kadangi pagal vietinius įstatymus IP adresai ar kiti identifikatoriai gali būti
    laikomi asmenine informacija, mes taip pat šiuos identifikatorius laikome asmenine informacija. Tuo atveju, jei neasmeninė informacija sujungiama su asmenine, šios privatumo politikos tikslais laikome sujungtą informaciją asmenine.
    <br>TCT ir mūsų partneriai taip pat naudoja slapukus ir kitas technologijas, leidžiančius įsiminti asmeninę informaciją, kai naudojatės mūsų svetaine, interneto paslaugomis ir programomis. Mūsų tikslas šiais atvejais yra jūsų patirtį su TCT padaryti patogesnę
    ir suasmenintą. Pavyzdžiui, žinodami, kad kas nors, naudodamasis jūsų kompiuteriu ar prietaisu įsigijo tam tikrą gaminį ar naudojosi konkrečia paslauga, galime savo reklamą ir bendravimą el. paštu pritaikyti pagal jūsų pomėgius.
    <br>Galite pakeisti savo naršyklės nustatymus, kad būtų sutinkama arba nesutinkama su visais slapukais ar kad būtumėte informuojami, kai siunčiami slapukai. Kiekviena naršyklė skirtinga, todėl daugiau informacijos apie slapukų nustatymus ieškokite savo
    naršyklės pagalbos skiltyje. Pavyzdžiui, naršyklėje „Microsoft Internet Explorer“ galite išjungti ar ištrinti slapukus pasirinkę „Įrankiai / Parinktys“.
    <br>Kai kuriuose savo el. laiškuose naudojame nuorodas, kurias spustelėjus patenkama į mūsų svetainę. Kai klientai spusteli vieną iš nuorodų, prieš apsilankydami mūsų svetainėje, jie pereina per atskirą interneto serverį. Sekame šiuos duomenis, kad nustatytume
    susidomėjimą tam tikromis temomis ir pamatuotume bendravimo su klientais efektyvumą. Jei norite, kad šie duomenys nebūtų fiksuojami, nespauskite tekstinių ar grafinių nuorodų elektroniniuose laiškuose.</p>
  <h2>Ar dalijamės informacija?</h2>
  <p>Nesidalijame jokia asmenine informacija su pašalinėmis įmonėmis, organizacijomis ir asmenimis, išskyrus atvejus, kai yra atitinkamos aplinkybės.
    <br>TCT gali dalytis asmenine informacija su jūsų sutikimu. </p>
  <p>Mes galime atskleisti asmeninę informaciją savo filialams, kai tai būtina atliekant paslaugas mūsų ar jūsų vardu.</p>
  <p>Bendradarbiaujame su įmonėmis ir asmenimis, kad savo vardu atliktume funkcijas. Pavyzdžiui, vykdome užsakymus, pristatome siuntinius, siunčiame tradiciniu ir elektroniniu paštu, iš klientų sąrašų šaliname pasikartojančią informaciją, analizuojame duomenis,
    suteikiame rinkodaros pagalbą, suteikiame paieškos rezultatus ir nuorodas (įskaitant apmokamus spaudinius ir nuorodas), apdorojame mokėjimus kredito kortele bei teikiame klientų aptarnavimo paslaugą. Šios įmonės ir asmenys turi prieigą prie asmeninės
    informacijos, kuri reikalinga atlikti funkcijoms, tačiau negalima naudoti kitais tikslais.</p>
  <p>Dalijamės asmenine informacija su organizacijomis ar asmenimis, nepriklausančiais mūsų organizacijai, jei, mūsų manymu, prieiga prie šios informacijos, jos naudojimas, apsauga ar atskleidimas yra pagrįstai būtini, kad: </p>
  <ul>
    <li>atitiktų visus taikomus įstatymus, reglamentus, teisinius procesus ar įvykdomus vyriausybės prašymus; </li>
    <li>būtų nustatomi sukčiavimo, apsaugos ar techninių problemų atvejai ir jų būtų išvengta; </li>
    <li>būtų apsaugoma nuo žalos naudotojų ar tą visuomenės teisėms, nuosavybei ar saugumui, kaip to reikalauja ar leidžia įstatymai.</li>
  </ul>
  <p>Jūsų asmeninė informacija gali būti perduodama ir laikoma paskirties vietoje už EEE ribų, tačiau TCT grupėje. Ją taip pat gali apdoroti už EEE ribų veikiantis personalas, dirbantis mums ar vienam iš mūsų tiekėjų. Imsimės visų pagrįstų ir būtinų priemonių,
    kad užtikrintume, jog jūsų asmeninė informacija būtų apdorojama saugiai ir pagal šią privatumo politiką.</p>
  <h2>Saugumas ir skaidrumas</h2>
  <p>Stengsimės imtis visų pagrįstų fizinių, techninių ir organizacinių priemonių ir veiksmų, kad užtikrintume asmeninės informacijos, kurią renkame per savo gaminius ir svetainę, apsaugą.</p>
  <p>Labai stengiamės apsaugoti savo įmonę, jos reputaciją bei savo klientus nuo neįgaliotos prieigos prie turimos asmeninės informacijos ar neįgalioto jos keitimo, atskleidimo ar sunaikinimo. Ypač: </p>
  <ul>
    <li>Peržiūrime informacijos rinkimo, laikymo ir apdorojimo praktiką, įskaitant fizines apsaugos priemones, kad apsisaugotume nuo neįgaliotos prieigos prie sistemų. </li>
    <li>Jei įmanoma, naudojame šifravimą.</li>
    <li>Jei įmanoma, naudojame apsaugą slaptažodžiu.</li>
    <li>Ribojame savo darbuotojų, sutarčių dalyvių ir agentų, kuriems reikia informacijos, kad galėtų ją apdoroti, ir kuriems taikomi griežti sutarčių konfidencialumo įsipareigojimai, prieigą prie asmeninės informacijos. Nesilaikant šių įsipareigojimų, gali
      būti taikomos bausmės arba sutartys gali būti nutrauktos.
      <br>Tačiau šios priemonės neatleidžia jūsų nuo atitinkamų žingsnių, būtinų, kad jūsų informacija būtų saugi ir patikima, tai yra: vengiate akivaizdžių vartotojo ID ar slaptažodžių netekimo, užtikrinate, kad neatskleisite savo slaptažodžio (-ių) ir nesuteiksite
      kitiems asmenims prieigos prie savo paskyros ir asmeninės informacijos, taip pat naudojate kitas galimas apsaugos priemones,</li>
  </ul>
  <p>Mūsų tikslas yra kuo aiškiau nurodyti, kokią informaciją renkame, kad galėtumėte nuspręsti, kaip ji turėtų būti naudojama. </p>
  <p>Jei dalijatės asmenine informacija per vieną iš mūsų svetainių ar prietaisų, naudodamiesi trečiųjų šalių paskyra, pavyzdžiui, „Facebook“, „Google+“ ar „Twitter“, atkreipkite dėmesį, kad jūsų asmeninės informacijos privatumu rūpinsis viena iš trečiųjų
    šalių. Mes nesame atsakingi už bet kokią žalą dėl bet kokių duomenų praradimo, nuostolių ar pasikėsinimo į juos, kurių gali įvykti jūsų trečiųjų šalių paskyrose, kurių mes nekontroliuojame. </p>
  <p>Bet kokia asmeninė informacija ar turinys, kuriuos savo noru atskleidžiate naudodamiesi mūsų svetaine ar prietaisais ir kuriuos gali matyti trečiųjų šalių programų ar svetainių nariai (pavyzdžiui, pokalbių sritys, pranešimai), gali būti viešai matomi
    ir kiti gali šią informaciją rinkti, matyti ir naudoti. Jūs esate atsakingi už asmeninę informaciją, kuria pasirenkate dalytis ar ją pateikti šiais atvejais.</p>
  <h2>Vaikai</h2>
  <p>Suprantame, jog svarbu imtis papildomų apsaugos priemonių, kad apsaugotume vaikų, kurie naudojasi mūsų gaminiais ir paslaugomis, privatumą ir saugumą. Taigi, be tėvų sutikimo mes sąmoningai nerenkame, nenaudojame ir neatskleidžiame asmeninės informacijos
    apie vaikus, kurie yra jaunesni nei 13 metų arba yra atitinkamo minimalaus amžiaus pagal atitinkamą jurisdikciją. Sužinojus, kad rinkome asmeninės informacijos apie vaiką, kuriam mažiau nei 13 metų arba kuris yra atitinkamo minimalaus amžiaus, prieš
    tai negavę tėvų sutikimo, kaip įmanoma greičiau ištrinsime šią informaciją.</p>
  <h2>Pakeitimai</h2>
  <p>Ši privatumo politika laikas nuo laiko gali būti keičiama. Šiame puslapyje skelbsime visus privatumo politikos pakeitimus ir, jei pakeitimai būtų svarbūs, apie juos informuosime viešai (kai kuriais atvejais apie pakeitimus informuosime elektroniniu
    paštu). Be to, archyve saugosime ankstesnes šios privatumo politikos versijas, kad galėtumėte jas peržvelgti. </p>
  <p>Dabartinė versija paskelbta 2016 m. balandžio 11 d. </p>
  <h2>Asmeninės informacijos saugojimas</h2>
  <p>Jūsų asmeninę informaciją laikome ribotą laiką, kuris būtinas norint įvykdyti šioje privatumo politikoje nurodytus tikslus, išskyrus atvejus, kai ilgesnio saugojimo laiko reikalauja ar jį leidžia įstatymas arba to reikia aukščiau paminėtais tikslais.
    Kai tikslas pasiekiamas, visa asmeninė informacija yra ištrinama saugiu režimu. </p>
  <h2>Vietos nustatymu grindžiamos paslaugos</h2>
  <p>Kad suteiktume vietos nustatymu grindžiamas paslaugas TCT gaminiams, TCT ir mūsų partneriai bei licencijų turėtojai gali rinkti ir naudoti tikslią vietovės informaciją, įskaitant jūsų prietaiso realaus laiko geografinę vietovę, ir ja dalytis. Jei įmanoma,
    vietos nustatymu grindžiamos paslaugos gali naudoti GPS, „Bluetooth“, jūsų IP adresą ir sutelktinį viešosios prieigos interneto tašką, mobiliųjų telefonų bokštų vietas ir kitas technologijas tam, kad būtų nustatyta apytikslė jūsų buvimo vieta. Be
    jūsų sutikimo šie vietovės duomenys renkami anonimiškai, jie neleidžia jūsų identifikuoti ir juos naudoja TCT bei mūsų partneriai ir licencijų turėtojai, kad teiktų ir gerintų vietos nustatymu grindžiamus gaminius ir paslaugas. Pavyzdžiui, jūsų prietaisas
    gali dalytis geografine vieta su programų kūrėjais, kai pasirenkate jūsų vietovės paslaugas.</p>
  <h2>Trečiųjų šalių svetainės ir paslaugos</h2>
  <p>TCT svetainėse, gaminiuose, programose ir paslaugose gali būti nuorodų į trečiųjų šalių svetaines, gaminius ir paslaugas. Mūsų gaminiai ir paslaugos taip pat gali naudoti ir siūlyti trečiųjų šalių gaminius ar paslaugas. Trečiųjų šalių renkama informacija,
    į kurią įeina vietovės duomenys ar kontaktinė informacija, valdoma pagal jų privatumo praktiką. Rekomenduojame pasidomėti apie trečiųjų šalių privatumo praktiką.</p>
  <h2>Jūsų teisės: prieiga, redagavimas ir blokavimas</h2>
  <p>Galite bet kada pasiekti, peržiūrėti ir redaguoti savo asmeninę informaciją prisijungę prie savo naudotojo paskyros, apsilankę savo naudotojo profilyje arba kreipdamiesi tiesiai į mus. Jei reikalausite, kad pakeistume arba panaikintume asmeninius jūsų
    duomenis, prieš vykdydami tokį prašymą galime paprašyti, kad įrodytumėte savo tapatybę. </p>
  <p>Taip pat galime ištrinti ar užblokuoti jūsų duomenis, jeigu manytumėte, kad jūsų duomenys yra netikslūs.</p>
  <p>Visais pirmiau išvardytais atvejais kreipkitės į mus elektroniniu paštu: privacy@alcatelonetouch.com </p>
  <p>Pagal tam tikras jurisdikcijas ar duomenų apsaugos įstatymus, galite turėti teisę prašyti informacijos apie asmeninius duomenis, kuriuos mes saugome, arba prašyti, kad jūsų asmeninė informacija būtų pakoreguota ar ištrinta. </p>
  <p>Padėkite užtikrinti, kad mūsų turima informacija apie jus būtų tiksli ir pati naujausia. Jei manote, kad kokia nors informacija apie jus yra netiksli ar ne visa, prašome susisiekti su mumis el. paštu privacy@alcatelonetouch.com arba parašyti mūsų klientų
    aptarnavimo skyriui.</p>
  <h2>Klausimai dėl privatumo</h2>
  <p>Jei turite klausimų dėl mūsų privatumo politikos ar duomenų apdorojimo arba norėtumėte pateikti skundą dėl galimo vietos privatumo įstatymų pažeidimo, prašome susisiekti su mumis. Visuomet galite susisiekti su mumis telefonu arba elektroniniu paštu,
    atsižvelgdami į savo šalį.</p>
  <p>Visos užklausos yra nagrinėjamos ir į jas atsakoma kaip įmanoma greičiau. Jei nesate patenkinti gautu atsakymu, galite perduoti savo skundą atitinkamam reguliuotojui savo jurisdikcijoje. Jei paprašysite, stengsimės pateikti jums informacijos apie atitinkamus
    skundų būdus, kurie galimi jūsų aplinkybėmis.</p>
</div>