<div>
  <h1>Adatvédelmi nyilatkozat</h1>
  <h2>Bevezető</h2>
  <p>Mi, a „TCT Mobile International Limited” vállalat (a továbbiakban „mi”, vagy „TCT”) figyelmet fordítunk az adatai védelmével kapcsolatos elvárásaira. A jelen Adatvédelmi nyilatkozat ügyfeleink személyes és egyéb adataira vonatkozó előírásainkat és eljárásainkat
    ismerteti. Célunk, hogy megnyugtassuk ügyfeleinket és elnyerjük a bizalmukat a számunkra biztosított személyes és egyéb adatok gyűjtését, felhasználását, átadását és biztonságának garantálását illetően. Az Adatvédelmi nyilatkozat ismerteti továbbá,
    hogy milyen módon veheti fel velünk a kapcsolatot, amennyiben bármilyen kérdése vagy aggálya van a személyes adataival kapcsolatban.</p>
  <h2>Hatály</h2>
  <p>Az Adatvédelmi nyilatkozat részletesen ismerteti azokat az eljárásokat és gyakorlatokat, amelyek azoknak az adatoknak a gyűjtésére, felhasználására és átadására vonatkoznak, amelyeket weboldalainkon, szoftveralkalmazásainkon, közösségi oldalainkon,
    e-mail üzeneteinken keresztül, illetve a termékeink vagy szolgáltatásaink megvásárlása vagy használata során gyűjtünk vagy egyéb módon biztosít számunkra.</p>
  <p>Személyes adatainak biztosításával, weboldalunk meglátogatásával, illetve termékeink és szolgáltatásaink használatával Ön elismeri, hogy elolvasta és megértette a jelen Adatvédelmi nyilatkozatban szereplő információkat, valamint elfogadja a benne foglalt
    feltételeket és kikötéseket.
    <br>Az Ön személyes adatai az Európai Gazdasági Térség („EGT”) területén található biztonságos kiszolgálókon kerülnek tárolásra és feldolgozásra. Az internet globális jellegéből eredően személyes adatai az Európai Gazdasági Térségen kívüli országokba
    is eljuthatnak, amelyekben a hatályos törvények nem nyújtanak az Európai Unióban, különösképpen pedig a Franciaországban előírtakkal azonos szintű biztonságot adatai számára. Weboldalaink, szoftveralkalmazásaink, közösségi oldalaink használatával,
    e-mail üzeneteink fogadásával, illetve termékeink és szolgáltatásaink megvásárlásával vagy használatával Ön elfogadja ezt.
    <br>Mi minden szükséges ésszerű lépést meg fogunk tenni annak érdekében, hogy a személyes adatok tárolása és feldolgozása biztonságosan, a jelen Adatvédelmi nyilatkozatban foglaltaknak és a vonatkozó törvényeknek megfelelően történjen. </p>
  <h2>Az általunk gyűjtött személyes adatok</h2>
  <p>A jelen Adatvédelmi nyilatkozat minden olyan személyes adatra vonatkozik, amely alkalmas egy adott személy azonosítására vagy a vele való kapcsolat felvételére.
    <br>Az Ön által megadott adatokat gyűjtjük. A fiókok létrehozásakor, termékeink és szolgáltatásaink megvásárlásakor, szoftverfrissítések letöltésekor, a velünk való kapcsolatfelvétel során, valamint az internetes felmérésekben való részvétel alkalmával
    megadott összes adatot biztonságosan tároljuk.
    <br>Az adatok gyűjtése automatikusan történik. Minden alkalommal, amikor kapcsolatba lép velünk, bizonyos típusú adatokat fogadunk és tárolunk.</p>
  <p>Az e-mail kommunikációk során használt adatokat is gyűjtjük. Az e-mailek hasznosabbá és érdekesebbé tétele érdekében sok esetben visszaigazolás érkezik hozzánk arról, hogy Ön megnyitja az elektronikus áruházunktól érkező e-mail üzenetet, amennyiben
    számítógépe támogatja ezt a funkciót. Az ügyféllistánkat összehasonlítjuk egyéb vállalatoktól kapott listákkal is annak érdekében, hogy ne küldjünk szükségtelen üzeneteket ügyfeleinknek. </p>
  <p>Egyéb forrásokból is gyűjtünk adatokat. Előfordulhat, hogy egyéb forrásokból érkeznek hozzánk Önnel kapcsolatos adatok, amennyiben Ön engedélyezte ezen adatok harmadik fél számára történő továbbítását és fiókadatainkhoz való hozzáadását. </p>
  <h2>Hogyan használjuk fel a személyes adatait?</h2>
  <ul>
    <li>A begyűjtött személyes adatoknak köszönhetően naprakész információkat tudunk biztosítani Önnek a legújabb termékeinket, szoftverfrissítéseket és közelgő eseményeket illetően. Amennyiben nem szeretne szerepelni a levezőlistánkon, a vonatkozó beállítások
      módosításával bármikor leiratkozhat.</li>
    <li>A személyes adatokat felhasználjuk továbbá termékeink, szolgáltatásaink, tartalmaink, reklámjaink létrehozásához, javításához, üzemeltetéséhez, biztosításához, valamint a felhasználói élmény folyamatos javítása érdekében.</li>
    <li>Személyes adatait továbbá kérdései megválaszolására és kérelmei teljesítésére is felhasználhatjuk.</li>
    <li>Ezen felül a személyes adatokat, ideértve a születési dátumot felhasználhatjuk a személyazonosság ellenőrzésére, a felhasználók azonosításának elősegítésére és a megfelelő szolgáltatások meghatározására is. A születési dátumot például a fióktulajdonosok
      korának meghatározására használhatjuk fel.</li>
    <li>Személyes adatait időnként fontos tájékoztatások, például vásárlásokkal, illetve a feltételek, kikötések és a nyilatkozat módosításával kapcsolatos értesítések küldésére használjuk fel. Mivel ezen információk fontosak a vállalatunk és az Ön közötti
      kapcsolat szempontjából, ezeknek a tájékoztatásoknak a fogadásáról nem tud leiratkozni.</li>
    <li>A személyes adatokat továbbá belső célokra használhatjuk fel, például auditálás, adatelemzés és kutatás céljából termékeink, szolgáltatásaink és az ügyfeleinkkel folytatott kommunikáció hatékonyabbá tétele érdekében.</li>
  </ul>
  <h2>Nem személyes jellegű adatok gyűjtése és használata</h2>
  <p>Előfordulhat, hogy olyan adatokat is gyűjtünk, amelyeket önmagukban nem lehet közvetlen módon társítani egyetlen adott személlyel sem. Nem személyes jellegű adatokat bármilyen célból gyűjthetünk, felhasználhatunk, továbbíthatunk, valamint átadhatunk.
    Az alábbiakban találhat néhány példát azokra a nem személyes jellegű adatokra, amelyeket gyűjthetünk:</p>
  <ul>
    <li>Az ügyfél szokásainak jobb megértése, valamint termékeink, szolgáltatásaink és reklámjaink színvonalának javítása érdekében gyűjtjük az olyan nem személyes jellegű adatokat, mint a foglalkozás, nyelv, irányítószám, körzetszám, egyedi eszközazonosító,
      hivatkozó URL, hely és időzóna.</li>
    <li>Az ügyfél weboldalunkon, felhőszolgáltatásokban, és az App Store áruházban végzett tevékenységeire vonatkozó nem személyes jellegű adatok. Ezeket az adatokat összesítjük, hogy segítségünkre legyenek az ügyfeleinknek nyújtott információ hasznosabbá
      tételében és annak megértésében, hogy weboldalunk, termékeink, illetve szolgáltatásaink mely része tart számot a legnagyobb érdeklődésre. Jelen adatvédelmi politika alkalmazásában ez az adattípus nem személyes jellegű adatnak tekintendő.</li>
    <li>A szolgáltatásaink Ön általi felhasználásával kapcsolatos részletek, beleértve a kereséseket, amelyeket arra használhatunk fel, hogy javítsunk a szolgáltatásaink által nyújtott találatok pontosságán. Az internetes szolgáltatásaink minőségének biztosítása
      érdekében hozott korlátozott számú kivételtől eltekintve ezen adatok nem lesznek társítva az IP-címével.</li>
    <li>Az Ön kifejezett beleegyezésével adatokat gyűjthetünk arról, hogy hogyan használja a készülékét és alkalmazásait annak érdekében, hogy segítsük az alkalmazásfejlesztőket az alkalmazások fejlesztésében.</li>
  </ul>
  <p>Amennyiben mégis társításra kerülne a nem személyes adat a személyes adattal, a társított információ személyes adatként lesz kezelve egészen addig, amíg tart a társítás.</p>
  <h2>Cookie-k és egyéb technológiák</h2>
  <p>Weboldalainkon, internetes szolgáltatásainkban, interaktív alkalmazásainkban, e-mail üzeneteinkben és reklámjainkban cookie-kat és egyéb technológiát alkalmazunk. Ezeknek a technológiáknak a segítségével jobban megérthetjük a felhasználók viselkedését,
    megtudhatjuk, hogy a weboldal mely részeit látogatták meg a felhasználók, valamint segítenek a reklámok és a webes keresések hatékonyságának felmérésében és javításában. A cookie k és egyéb technológiák segítségével gyűjtött adatokat nem személyes
    adatokként kezeljük. Azonban abban az esetben, ha a helyi jogszabályok értelmében az IP-címek és hasonló azonosítók személyes adatnak minősülnek, akkor ezeket az azonosítókat személyes adatokként kezeljük. Hasonlóképpen, a nem személyes adatok és
    a személyes adatok társítása esetén a kombinált információt az Adatvédelmi nyilatkozatnak megfelelően személyes adatként kezeljük.
    <br>A TCT vállalat és partnerei cookie-kat és egyéb technológiákat alkalmaznak a személyes adatok tárolása érdekében a weboldalunk, az internetes szolgáltatásaink és alkalmazásaink használata során. Célunk a TCT vállalat által biztosított élmény kényelmesebbé
    és személyesebbé tétele. Például, ha tudjuk, hogy a számítógépéről vagy az eszközéről valaki egy adott terméket vásárolt vagy egy adott szolgáltatást használt, akkor relevánsabb reklámokat és e-mail üzeneteket tudunk küldeni Önnek.
    <br>A böngészőjét beállíthatja úgy, hogy az fogadja, vagy visszautasítsa az összes cookie-t, vagy értesítse Önt cookie-k küldésekor. Minden böngésző más, ezért ellenőrizze böngészője „Súgó” menüjét, ha meg szeretné tudni, hogy hogyan lehet megváltoztatni
    a cookie beállításokat. Microsoft Internet Explorer esetében a cookie-k például az „Eszközök/Internet beállítások” lehetőség kiválasztásával törölhetők vagy tilthatók le.
    <br>Egyes e-mail üzeneteink olyan automatikusan átirányító hivatkozásokat tartalmazhatnak, amelyek a weboldalunkon található tartalmak felé mutatnak. Amikor az ügyfél rákattint egy ilyen hivatkozásra, akkor egy külön webkiszolgálón keresztül éri el a
    weboldalunkon található céloldalt. Ezeknek az „átkattintásos” adatoknak a nyomon követésével meg tudjuk állapítani a felhasználók bizonyos témák iránti érdeklődését, valamint fel tudjuk mérni az ügyfelekkel folytatott kommunikáció hatékonyságát. Amennyiben
    nem szeretné, hogy ilyen módon nyomon kövessük a tevékenységeit, ne kattintson az e-mail üzenetekben található szöveges vagy képi hivatkozásokra.</p>
  <h2>Megosztjuk-e az adatokat?</h2>
  <p>Személyes adatokat nem osztunk meg a TCT vállalaton kívül álló vállalatokkal, szervezetekkel vagy egyénekkel, hacsak nem áll fenn a következő esetek egyike.
    <br>A TCT kizárólag az Ön beleegyezésével oszthat meg személyes adatot. </p>
  <p>Előfordulhat, hogy személyes adatokat osztunk meg a leányvállalatainkkal, azonban ezt kizárólag abban az esetben tesszük, amikor azok szolgáltatásokat biztosítanak számunkra vagy az Ön számára.</p>
  <p>Együttműködünk a megbízásunkból feladatokat ellátó vállalatokkal és egyénekkel. A feladatok közé tartozhat például a rendelések teljesítése, csomagok szállítása, postai levelezés vagy e-mail küldése, az ismétlődő adatok eltávolítása az ügyféllistáról,
    adatok elemzése, marketing támogatás nyújtása, keresési eredmények és hivatkozások (beleértve a fizetett listázásokat és hivatkozásokat) biztosítása, hitelkártyás fizetések feldolgozása és ügyfélszolgálat nyújtása. Az ilyen feladatokat ellátó vállalatoknak
    és egyéneknek hozzáférést kell biztosítani a feladatuk elvégzéséhez szükséges személyes adatokhoz, de ezen adatokat semmilyen más célra nem használhatják.</p>
  <p>A szervezetünkön kívül álló szervezetekkel vagy egyénekkel abban az esetben osztjuk meg a személyes adatokat, ha úgy gondoljuk, hogy az adatokhoz való hozzáférés, az adatok használata, megőrzése vagy felfedése ésszerű döntés alapján indokolt: </p>
  <ul>
    <li>bármely alkalmazandó törvény, szabályozás, jogi eljárás vagy érvényesíthető kormányrendelet betartása érdekében. </li>
    <li>csalás, biztonsági vagy műszaki problémák észlelése, megelőzése vagy egyéb módon történő kezelése érdekében. </li>
    <li>a felhasználóink vagy a közösség jogainak, tulajdonának vagy biztonságának sérülését megakadályozandó védelem biztosítása érdekében, a törvények által előírt és megengedett módon.</li>
  </ul>
  <p>Személyes adatai a TCT csoporton belül az Európai Gazdasági Térségen kívüli országokba is továbbításra és tárolásra kerülhetnek. Emellett előfordulhat, hogy ezen adatok feldolgozásával az Európai Gazdasági Térségen kívüli országokban tevékenykedő munkatársaink
    foglalkoznak, akiket vállalatunk vagy szolgáltatóink egyike foglalkoztat. Minden szükséges ésszerű lépést meg fogunk tenni annak érdekében, hogy az Ön személyes adatainak kezelése biztonságosan, és a jelen Adatvédelmi nyilatkozatban foglaltaknak megfelelően
    történjen.
  </p>
  <h2>Biztonság és átláthatóság</h2>
  <p>Elkötelezettek vagyunk személyes adatainak biztonságos tárolása és megőrzése, valamint olyan ésszerű fizikai, technikai és szervezeti intézkedések és eljárások fenntartása mellett, amelyek a termékeinken és weboldalunkon keresztül gyűjtött adatok védelmére
    és biztonságának megőrzésére irányulnak.</p>
  <p>Keményen dolgozunk azért, hogy megvédjük felhasználóinkat, vállalatunkat és hírnevünket az általunk őrzött személyes adatokhoz való jogosulatlan hozzáféréstől vagy ezen adatok jogosulatlan módosításától, felfedésétől vagy megsemmisítésétől. Ennek keretében
    különösen: </p>
  <ul>
    <li>Ellenőrizzük az adatgyűjtést, a tárolási és a feldolgozási eljárásokat, beleértve a fizikai biztonsági intézkedéseket a rendszerekhez történő jogosulatlan hozzáférés elleni védelem biztosítása érdekében; </li>
    <li>Titkosítást alkalmazunk, amennyiben szükséges;</li>
    <li>Szükség szerint jelszavas védelmet alkalmazunk; valamint</li>
    <li>A személyes adatokhoz való hozzáférést az adatok feldolgozásával foglalkozó alkalmazottainkra, vállalkozóinkra, ügynökeinkre korlátozzuk, valamint szerződéses alapon szigorú titoktartási kötelezettséget követelünk meg tőlük a megismert adatok tekintetében.
      Fegyelmi eljárást vagy a szerződés felbontását vonhatja maga után az, ha nem teljesítik ezen kötelezettségeiket.
      <br>Ezen intézkedések azonban nem mentesítik Önt attól, hogy megtegye a megfelelő lépéseket személyes adatainak védelme és biztonsága érdekében. Különösen ügyeljen arra, hogy kerülje nyilvánvaló felhasználói azonosítókat vagy jelszavakat. Ne árulja
      el jelszavát (jelszavait), ne adjon más személyeknek hozzáférési lehetőséget a fiókjához és személyes adataihoz, továbbá tegyen meg minden egyéb alkalmazandó védelmi intézkedést.</li>
  </ul>
  <p>Az átláthatóságot illetően az a célunk, hogy világossá tegyük, hogy milyen adatokat gyűjtünk, hogy Ön dönthessen az adatok felhasználásáról. </p>
  <p>Ha személyes adatait egyik weboldalunkon vagy olyan készülékeken keresztül osztja meg, amelyek harmadik feleknél nyitott fiókokkal, például Facebook, Google+, illetve Twitter fiókkal rendelkeznek, kérjük, vegye figyelembe, hogy a személyes adatok védelmét
    az illető harmadik felek fogják kezelni. A nem a mi felügyeletünk alá tartozó harmadik fél profilok esetében nem vállalunk felelősséget az esetleges adatveszteségből, adatok sérüléséből vagy adatokkal való visszaélésből keletkező károkért.
  </p>
  <p>A weboldalunk vagy készülékeink használata során önként megadott személyes adatok vagy tartalmak bármelyike, amelyek megtekinthetők harmadik fél alkalmazások vagy oldalak (például csevegési felületeken, az üzenetekben) tagjai által, nyilvánosan megtekinthetővé
    válnak, tehát összegyűjthetők, megtekinthetők, valamint felhasználhatók mások által. Ezekben az esetekben Ön a felelős a megosztott és elküldött személyes adatokat illetően.</p>
  <h2>Gyermekek védelme</h2>
  <p>Tisztában vagyunk a termékeinket és szolgáltatásainkat használó gyermekek védelmének és biztonságának megőrzése érdekében szükséges különös óvintézkedések fontosságával. Ezért tudatosan nem gyűjtünk, használunk fel, illetve adunk át 13 évesnél kisebb
    (vagy az adott régióban érvényes alsó korhatárnál fiatalabb) gyermekekhez tartozó személyes adatokat ellenőrizhető szülői beleegyezés nélkül. Amennyiben tudomást szerzünk arról, hogy egy 13 évesnél kisebb (vagy az adott régióban érvényes alsó korhatáránál
    fiatalabb) gyermekhez tartozó személyes adatokat gyűjtöttünk ellenőrizhető előzetes szülői beleegyezés nélkül, minden lépést meg fogunk tenni ezen adatok mihamarabbi törlése érdekében.</p>
  <h2>Módosítások</h2>
  <p>Adatvédelmi politikánkon időről időre módosításokat eszközölhetünk. Az Adatvédelmi politika bármilyen módosítását közzé tesszük ezen az oldalon. Az Adatvédelmi politika jelenetős mértékű megváltoztatása esetén szembetűnő értesítést fogunk biztosítani
    (ideértve, bizonyos szolgáltatások esetén, az adatvédelmi politika bármilyen módosítására vonatkozó e-mailben küldött értesítéseket). Az Adatvédelmi politika előző változatait is megőrizzük és archívumban ellenőrzés céljából. </p>
  <p>A jelenlegi változat 2016. április 11-én kelt. </p>
  <h2>A személyes adatok megőrzésének ideje</h2>
  <p>Személyes adatait az Adatvédelmi nyilatkozatban foglalt célok teljesítéséig, korlátozott ideig (kivéve ha a törvények hosszabb megőrzési időt írnak elő vagy engedélyeznek) és kizárólag a fentiekben meghatározott célokból őrizzük meg. Az adott cél teljesítését
    követően az összes személyes adat biztonságos módon törlésre kerül. </p>
  <h2>Helyalapú szolgáltatások</h2>
  <p>A TCT vállalat, annak partnerei és licencvevői pontos helyadatokat (ideértve a készüléke valós idejű földrajzi helyzetére vonatkozó adatokat) gyűjthetnek, használhatnak fel és oszthatnak meg, hogy a TCT termékeken helyalapú szolgáltatások biztosítsanak.
    Ahol ez lehetséges, előfordulhat, hogy a helyalapú szolgáltatások GPS és Bluetooth technológiát, az IP-címét, nyilvános Wi-Fi hozzáférési pontok és mobil adótornyok helyére vonatkozó információkat, valamint egyéb technológiákat használhatnak a készüléke
    hozzávetőleges helyének meghatározása érdekében. Hacsak hozzájárulását nem adja az ellenkezőhöz, névtelen helyadatok kerülnek gyűjtésre, hogy azok semmilyen módon ne legyenek alkalmasak az Ön azonosítására. Ezeket az adatokat a TCT vállalat, a vállalat
    partnerei és licencvevői a helyalapú szolgáltatások és termékek biztosítása és fejlesztése érdekében használják fel. Például előfordulhat, hogy a készüléke a földrajzi helyzetére vonatkozó adatokat oszt meg az alkalmazás szolgáltatóival, amikor Ön
    engedélyezi a helyalapú szolgáltatásaik használatát.</p>
  <h2>Harmadik fél weboldalak és szolgáltatások</h2>
  <p>A TCT vállalat weboldalai, termékei, alkalmazásai és szolgáltatásai harmadik fél weboldalak, termékek és szolgáltatások felé mutató hivatkozásokat tartalmazhatnak. Termékeink és szolgáltatásaink harmadik fél termékeket és szolgáltatásokat használhatnak
    és kínálhatnak. A harmadik felek által gyűjtött adatokra, ideértve a helyadatokat és az elérhetőségi adatokat, az adott harmadik felek adatvédelmi gyakorlatai vonatkoznak. Ezért javasoljuk, hogy tájékozódjon az adott harmadik felek adatvédelmi gyakorlatait
    illetően.
  </p>
  <h2>Az Ön jogai: Hozzáférés, Szerkesztés, Letiltás</h2>
  <p>Személyes adatait bármikor elérheti, megtekintheti és módosíthatja a felhasználói fiókjába való bejelentkezéssel, profilja megtekintésével, illetve ha közvetlenül felveszi velünk a kapcsolatot. Személyes adatai módosításának vagy törlésének igénylése
    esetén igazolnia kell a személyazonosságát, mielőtt eleget tehetnénk a kérelmének. </p>
  <p>Adatait szükség szerint töröltetheti vagy le is tiltathatja, amennyiben úgy véli, hogy azok hibásak vagy pontatlanok.</p>
  <p>A fentiekben meghatározott valamennyi és bármely esetben kérelmét a következő e-mail címre küldheti: privacy@alcatelonetouch.com </p>
  <p>Bizonyos jogrendszerek és adatvédelmi törvények szerint Önnek jogában állhat az általunk tárolt személyes adatairól részletes információt kapni, vagy személyes adatainak helyesbítését vagy törlését kérelmezni. </p>
  <p>Kérjük, segítsen nekünk az Önről tárolt adatok pontosságának és naprakész állapotának biztosításában. Ha úgy véli, hogy az Önről tárolt adatok bármelyike helytelen vagy hiányos, kérjük, lépjen velünk kapcsolatba a privacy@alcatelonetouch.com e-mail
    címen, illetve vegye fel a kapcsolatot ügyfélszolgálati részlegünkkel.</p>
  <h2>Adatvédelemmel kapcsolatos kérdések</h2>
  <p>Amennyiben kérdései vagy aggályai vannak az Adatvédelmi nyilatkozatunkkal vagy adatfeldolgozási módszereinkkel kapcsolatban, illetve ha panaszt szeretne benyújtani a helyi adatvédelmi törvények esetleges megsértését illetően, vegye fel velünk a kapcsolatot.
    Bármikor kapcsolatba léphet velünk az országára vonatkozó telefonszámon, illetve e-mailben.</p>
  <p>Minden kommunikációt ellenőrzünk és, amennyiben indokolt, a lehető legrövidebb időn belül küldünk választ. Amennyiben nincs megelégedve a kapott válasszal, panaszával a területileg illetékes ellenőrző szervhez fordulhat. Kérés esetén személyre szabott
    tájékoztatást nyújtunk Önnek az adott körülmények esetén alkalmazható panaszrendezési módokról.</p>
</div>