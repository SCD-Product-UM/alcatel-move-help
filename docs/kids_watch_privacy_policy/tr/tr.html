<div>
    <h1>Gizlilik Politikası</h1>
    <h2>Giriş</h2>
    <p>&quot;TCT Mobile International Limited&quot; (bundan sonraki kısımlarda &quot;biz&quot;, &quot;bizim&quot; veya &quot;TCT&quot; olarak belirtilecektir) olarak, gizlilikle ilgili endişelerinizi saygıyla karşılıyoruz. Bu Gizlilik Politikası&apos;nda, müşterilerimizin kişisel ve diğer bilgileriyle ilgili politikalarımız ve prosedürlerimiz açıklanmaktadır. Topladığımız veya tarafımıza sağladığınız kişisel ve diğer bilgileri toplama, kullanım, ifşa etme ve koruma biçimimizle ilgili olarak size belirli bir seviyede rahatlık ve güven sağlamayı amaçlıyoruz. Bu Gizlilik Politikası&apos;nda ayrıca, kişisel bilgilerinizle ilgili sorularınız için bizimle nasıl iletişim kurabileceğiniz de açıklanmaktadır.</p>
    <h2>Kapsam</h2>
    <p>Bu Gizlilik Politikası&apos;nda, web sitelerimizden, yazılım uygulamalarımızdan, sosyal medya sayfalarımızdan, e-posta iletilerinden ve ürün ya da hizmetlerimizi satın alımınız veya kullanımınızla topladığımız bilgilerin veya tarafımıza başka şekilde sağladığınız kişisel bilgilerin toplanması, kullanımı ve ifşaatına ilişkin politika ve uygulamalarımız ayrıntılı şekilde açıklanmaktadır.</p>
    <p>Tarafımıza kişisel bilgiler sağlayarak, web sitemize erişerek veya ürün ya da hizmetlerimizi kullanarak, bu Gizlilik Politikası&apos;nı okuyup anladığınızı ve bu Gizlilik Politikası&apos;nın hüküm ve koşullarını kabul ettiğinizi onaylamış oluyorsunuz. <br>Kişisel bilgileriniz, Avrupa Ekonomik Alanı&apos;nda (EEA) güvenli sunucularda depolanacak ve işlenecektir. Global anlamda internetin doğası gereği, kişisel bilgileriniz EEA dışındaki, hukuk sistemleri Avrupa Birliği&apos;nin ve daha özel olarak Fransa&apos;nın yasaları kadar veri koruma seviyesi sunmayan ülkelere transfer edilebilir ve web sitelerimizi, yazılım uygulamalarımızı, sosyal medya sayfalarımızı, e-posta iletilerimizi kullanarak ve ürün ya da hizmetlerimizi satın aldığınızda veya kullandığınızda, bu koşulları kabul etmiş oluyorsunuz. <br>Kişisel bilgilerinizin güvenli ve bu Gizlilik Politikası ile birlikte geçerli yasalarla uyumlu şekilde depolanmasını ve işlenmesini sağlamak için makul seviyede gerekli tüm adımları atacağız. </p>
    <h2>Topladığımız kişisel bilgiler</h2>
    <p>Bu Gizlilik Politikası, bir kişiyle iletişim kurmak veya onu tanımlamak için kullanılabilecek kişisel bilgiler için geçerlidir. <br>Bize verdiğiniz bilgileri topluyoruz. Bir hesap kimliği oluşturduğunuzda, ürün ya da hizmetlerimizi satın aldığınızda, bir yazılım güncellemesi indirdiğinizde, bizimle irtibat kurduğunuzda ya da çevrimiçi bir ankete katıldığınızda bilgileri alıyoruz ve bunları güvenli biçimde depoluyoruz. <br>Bilgileri otomatik şekilde topluyoruz. Bizimle her etkileşime geçtiğinizde belirli tür bilgileri alıyor ve depoluyoruz.</p>
    <p>E-posta iletişimlerinde kullanılan bilgileri topluyoruz. E-postalarımızı daha yararlı ve ilgi çekici hale getirmemize yardımcı olması için, bilgisayarınızın desteklemesi halinde, e-alışveriş sitemizden gönderdiğimiz bir e-postayı açtığınızda genellikle bilgisayarınızdan teyit alırız. Ayrıca müşterilerimize gereksiz mesajlar göndermemek için müşteri listemizi diğer şirketlerden alınan listelerle karşılaştırırız. </p>
    <p>Başka kaynaklardan bilgiler toplarız. İlgili bilgilerin üçüncü şahıslara aktarılması için yetkilendirdiğiniz başka kaynaklardan hakkınızda bilgiler toplayarak bunları hesap bilgilerimize ekleyebiliriz. </p>
    <h2>Kişisel bilgilerinizi nasıl kullanıyoruz?</h2>
    <ul>
      <li>Topladığımız kişisel bilgiler en son çıkan ürün duyurularımız, yazılım güncellemeleri ve gelecek etkinlikler hakkında sizi bilgilendirmemizi sağlıyor. İleti listemizde yer almak istemiyorsanız tercihlerinizi güncelleyerek vazgeçmeyi tercih edebilirsiniz.</li>
      <li>Ayrıca, ürünlerimizi, hizmetlerimizi, içeriğimizi ve reklamlarımızı oluşturmamıza, geliştirmemize, işletmemize, iletmemize ve iyileştirmemize yardımcı olması için de kişisel bilgilerinizi kullanıyoruz ve kullanıcı deneyiminizi sürekli olarak iyileştiriyoruz.</li>
      <li>Kişisel bilgilerinizi, sorularınıza yanıt vermek ve taleplerinizi karşılamak için de kullanabiliriz.</li>
      <li>Doğum tarihi gibi kişisel bilgilerinizi, kimlik doğrulamak, kullanıcıların tanımlanmasına yardımcı olmak ve uygun hizmetleri belirlemek için kullanıyoruz. Örneğin, kullanıcı hesabı sahiplerinin yaşını belirlemek için doğum tarihini kullanabiliriz.</li>
      <li>Zaman zaman satın almalar ve hüküm, koşul ve politikalarımızdaki değişikliklerle ilgili iletiler gibi önemli bildirimler göndermek için de kişisel bilgilerinizi kullanabiliriz. Bu bilgiler, bizimle olan etkileşiminiz için önemli olduğundan, bu iletişimleri alma hakkından vazgeçmemelisiniz.</li>
      <li>Ayrıca kişisel bilgileri ürünlerimizi, hizmetlerimizi ve müşteri iletişimlerimizi iyileştirmek amacıyla denetim, veri analizi ve araştırma gibi şirket içi amaçlar için de kullanabiliriz.</li>
    </ul>
    <h2>Kişisel Olmayan Bilgilerin Toplanması ve Kullanımı</h2>
    <p>Kendi başına herhangi bir şahıs ile doğrudan ilişkilendirilemeyecek bilgiler de toplamaktayız. Kişisel olmayan bilgileri herhangi bir amaç için toplayabilir, kullanabilir, aktarabilir ve ifşa edebiliriz. Toplayabileceğimiz kişisel olmayan verilerin bazı örnekleri şunlardır:</p>
    <ul>
      <li>Meslek, dil, posta kodu, alan kodu, tekil cihaz tanımlayıcı, yönlendiren URL, ürünlerimizden birinin kullanıldığı konum ve zaman dilimi gibi müşteri davranışlarını daha iyi anlayarak ürün, hizmet ve reklamlarımızı geliştirmemizi sağlayacak kişisel olmayan veriler.</li>
      <li>İnternet sitemizde, bulut hizmetlerimizde uygulama mağazasında gerçekleşen müşteri faaliyetleri hakkındaki ve diğer ürün ve hizmetlerimizden gelen kişisel olmayan veriler. Bu bilgiler müşterilerimize daha fazla yararlı bilgi sunmamıza yardımcı olması ve internet sitemizin, ürünlerimizin ve hizmetlerimizin en çok hangi kısımlarının ilgi çektiğini anlamamıza yardımcı olması için toplanır ve kullanılır. Bu gizlilik politikasının amaçları uyarınca bu tür veriler kişisel olmayan bilgiler olarak kabul edilmektedir.</li>
      <li>Arama sorguları dahil hizmetlerimizi nasıl kullandığınız ile ilgili detaylar hizmetlerimiz yoluyla sağlanan sonuçların ilgisini artırmak amacıyla kullanılabilir. İnternet üzerinden sunduğumuz hizmetlerin kalitesini temin etmeye yönelik sınırlı durumlar haricinde bu bilgiler IP adresiniz ile ilişkilendirilmeyecektir.</li>
      <li>Açık onayınız ile, cihazınızı ve uygulamaları uygulama geliştiricilerin uygulamalarını geliştirmelerine yardımcı olmak için nasıl kullandığınız hakkındaki verileri toplayabiliriz.</li>
    </ul>
    <p>Kişisel olmayan bilgileri kişisel bilgiler ile birleştirdiğimiz takdirde, birleştirilen bilgiler birleştirilmiş olarak kaldıkları sürece kişisel bilgiler olarak işlem görecektir.</p>
    <h2>Tanımlama Bilgileri ve Diğer Teknolojiler</h2>
    <p>Tarafımıza ait web siteleri, çevrimiçi hizmetler, interaktif uygulamalar, e-posta iletileri ve reklamlar, tanımlama bilgileri ve diğer teknolojileri kullanılabilir. Bu teknolojiler, kullanıcı davranışını daha iyi anlamamıza yardımcı olur, insanların web sitelerimizin hangi kısımlarını ziyaret ettiğini söyler ve reklamlar ile web aramalarının etkinliğini destekler ve ölçer. Tanımlama bilgileri ve diğer teknolojilerle toplanan bilgileri, kişisel olmayan bilgiler olarak ele alıyoruz. Ancak IP adresleri ve benzeri tanımlayıcıların yerel yasalarla kişisel bilgi olarak değerlendirildiği ölçüde, bu tanımlayıcıları da kişisel bilgi olarak ele alıyoruz. Benzer şekilde, kişisel olmayan bilgiler kişisel bilgilerle birleştirildiği ölçüde, birleştirilmiş bilgileri, bu Gizlilik Politikası&apos;nın amacı doğrultusunda kişisel bilgi olarak ele alıyoruz. <br>TCT ve ortaklarımız ayrıca, tanımlama bilgilerini ve diğer teknolojileri web sitemizi, çevrimiçi hizmetleri ve uygulamaları kullandığınızda kişisel bilgileri hatırlamak için kullanmaktadır. Hedefimiz, TCT ile olan deneyiminizi daha kullanışlı ve kişisel hale getirmektir. Örneğin, birinin bilgisayarınızı veya cihazınızı kullanarak belirli bir ürünü satın aldığını ya da belirli bir hizmeti kullandığını bilmemiz, reklam ve e-posta iletilerimizi ilgi alanlarınıza yöneltmemize yardımcı olur. <br>Tarayıcınızı tüm tanımlama bilgilerini kabul etmesi, tüm tanımlama bilgilerini reddetmesi veya bir tanımlama bilgisi gönderildiğinde sizi bilgilendirmesi için yapılandırabilirsiniz. Her bir tarayıcı farklıdır; bu yüzden tanımlama tercihlerinizi nasıl değiştireceğinizi öğrenmek için &quot;Yardım&quot; menüsüne göz atın. Örneğin Microsoft Internet Explorer&apos;da &quot;Araçlar/İnternet Seçeneklerini&quot; seçerek tanımlama bilgilerini etkinleştirebilir veya silebilirsiniz. <br>Bazı e-posta iletilerimizde, web sitemizin içeriğine yönlendiren &quot;tıklama URL&quot;si kullanırız. Müşteriler bu URL&apos;lerden birine tıkladığında, web sitemizdeki hedef sayfaya gelmeden önce ayrı bir web sunucusundan geçer. Belirli konulara olan ilgiyi belirlememize yardımcı olması için bu tıklama verilerini izliyor ve müşteri iletişimlerimizin etkinliğini ölçüyoruz. Bu şekilde izlenmek istemiyorsanız e-posta iletilerindeki metin veya grafik bağlantılarına tıklamamalısınız.</p>
    <h2>Bilgileri Paylaşıyor muyuz?</h2>
    <p>Kişisel bilgileri aşağıdaki durumlardan biri geçerli olmadıkça TCT&apos;nin dışındaki şirketler, kuruluşlar ve şahıslarla paylaşmıyoruz. <br>TCT, sizin izniniz olması koşuluyla kişisel bilgilerinizi paylaşabilir. </p>
    <p>Tarafımıza veya sizin adınıza herhangi bir hizmet gerçekleştirmek için gerekli olduğunda, kişisel bilgileri bağlı kuruluşlara ifşa edebiliriz.</p>
    <p>Kendi adımıza bazı faaliyetlerin gerçekleştirilmesinden sorumlu şirketler ve şahıslar ile işbirliğinde bulunuyoruz. Bu faaliyetler arasında siparişlerin doldurulması, paketlerin teslim edilmesi, posta ve e-postaların gönderilmesi, yinelenen bilgilerin müşteri listelerinden kaldırılması, verilerin analiz edilmesi, pazarlama yardımının sunulması, arama sonuçlarının ve linklerinin sunulması (ücretli listelemeler ve linkler dahil), kredi kartı ödemelerinin işlenmesi ve müşteri hizmetinin sunulması yer almaktadır. Bu şirket ve şahıslar faaliyetlerini gerçekleştirmeleri için ihtiyaç duydukları kişisel bilgilere erişime sahiptirler ancak bunları başka amaçlar için kullanamazlar.</p>
    <p>Şunlar için bilgilere erişilmesinin, bilgilerin tutulmasının veya açıklanmasının makul olarak gerektiğine inanmamız halinde kişisel bilgilerinizi kuruluşumuzun dışındaki kuruluşlar veya şahıslar ile paylaşacağız: </p>
    <ul>
      <li>her türlü geçerli kanun, yönetmelik, hukuki süreç veya uygulanabilir devlet talebinin karşılanması için. </li>
      <li>yolsuzluk, güvenlik sorunlarının veya teknik sorunların tespit edilmesi, önlenmesi veya bunlarla başka bir şekilde ilgilenilmesi için. </li>
      <li>kullanıcılarımızın veya toplumun haklarının, mülkiyetinin veya güvenliğinin kanunlar uyarınca gerektiği veya müsaade edildiği şekilde zarara karşı korunması için.</li>
    </ul>
    <p>Kişisel bilgileriniz TCT grubu içinde EEA dışındaki bir hedefe transfer edilebilir ve burada depolanabilir. Ayrıca, EEA dışında birim veya tedarikçilerimizin biri için çalışan personel tarafından işlenebilir. Kişisel bilgilerinize güvenli ve bu gizlilik politikası ile uyumlu şekilde muamele edilmesini sağlamak için makul seviyede gerekli tüm adımları atacağız.</p>
    <h2>Güvenlik ve Şeffaflık</h2>
    <p>Ürünlerimiz ve web sitemizle topladığımız kişisel bilgileri korumak ve güvenli tutmak için, makul seviyedeki tüm fiziksel, teknik ve organizasyonel önlemleri ve prosedürleri uygulamaya çaba göstereceğiz.</p>
    <p>Şirketimizi, itibarımızı ve kullanıcılarımızı elimizde bulunan kişisel bilgilere yetkisiz erişime veya kişisel bilgilerin yetkisiz şekilde değiştirilmesi, ifşa edilmesi veya bozulmasına karşı korumak için çok çaba göstermekteyiz. Özellikle: </p>
    <ul>
      <li>Fiziksel güvenlik önlemleri dahil olmak üzere bilgi toplama, saklama ve işleme uygulamalarımızı yetkisiz sistem erişimine karşı korumak için inceliyoruz. </li>
      <li>Uygun olan yerlerde şifreleme kullanıyoruz;</li>
      <li>Uygun olan yerlerde parola koruması kullanıyoruz ve</li>
      <li>Kişisel bilgilere erişimi bizim için işlemek amacıyla bilmesi gereken ve sıkı sözleşme gizlilik yükümlülüklerine tabi çalışanlarımız, yüklenicilerimiz ve temsilcilerimiz ile sınırlı tutuyoruz. Bu yükümlülükleri karşılamamaları halinde disiplin işlemine maruz bırakılabilirler veya sözleşmeleri feshedilebilir. <br>Ancak bu önlemler sizi kişisel bilgilerinizi güvenli ve emniyetli bir şekilde saklamanız için gereken, özellikle kolay çözülebilir kullanıcı kimlikleri ve parolalarını kullanmamak, parolanızı/parolalarınızı başkalarına söylememek veya başka hiç kimseye kullanıcı hesabınıza ve kişisel bilgilerinize erişim hakkı vermemek ve geçerli diğer her türlü koruyucu önlemi almak gibi uygun adımları atma sorumluluğundan kurtarmamaktadır.</li>
    </ul>
    <p>Şeffaflık bakımından amacımız topladığımız bilgiler bakımından net olarak bunların nasıl kullanılacağı hakkında tercihlerde bulunabilmenizi sağlamaktır. </p>
    <p>Kişisel bilgilerinizi internet sitelerimizden veya cihazlarımızdan biri vasıtasıyla Facebook, Google + ya da Twitter gibi bir üçüncü şahıs hesabıyla paylaştığınız takdirde kişisel bilgilerinizin gizliliğinin bu üçüncü şahıslardan biri tarafından yönetileceğine lütfen dikkat edin. Üzerinde kontrole sahip olmadığımız üçünü şahıs profillerinizde meydana gelebilecek herhangi bir veri kaybı, hasar veya ihlale bağlı hiçbir hasardan sorumlu değiliz. </p>
    <p>İnternet sitemizi veya cihazlarımızı kullanırken gönüllü olarak açıkladığınız ve üçüncü şahıs uygulamaların veya sitelerin üyeleri tarafından görüntülenebilen (mesajlardaki sohbet alanları gibi) hiçbir kişisel bilgi veya içerik kamuya açık olarak görüntülenemez, başkaları tarafından toplanamaz ve kullanılamaz. Bu durumda paylaşmayı veya göndermeyi tercih ettiğiniz kişisel bilgilerden siz sorumlu olursunuz.</p>
    <h2>Çocuklar</h2>
    <p>Ürünlerimizi ve hizmetlerimizi kullanan çocukların gizliliğini ve güvenliğini korumak için ekstra önlemler almanın önemini biliyoruz. Bu doğrultuda, ebeveyn onayı olmadan, 13 yaş veya ilgili yetki alanındaki eş değer minimum yaşın altındaki çocuklardan kasten kişisel bilgi toplamıyor, bilgilerini kullanmıyor veya ifşa etmiyoruz. 13 yaşın ya da yetki alanına göre eş değer minimum yaşın altındaki bir çocuktan, önce doğrulanabilir ebeveyn onayı almadan kişisel bilgi topladığımızı öğrenirsek, bilgileri en kısa sürede silmek için gereken işlemleri yapacağız.</p>
    <h2>Değişiklikler</h2>
    <p>Gizlilik Politikamızda zaman zaman değişiklikler yapılabilir. Gizlilik Politikasında yapılan her türlü değişikliği bu sayfada yayınlayacağız ve değişikliklerin önemli olması halinde daha öne çıkan bir duyuruda bulunacağız (bazı hizmetler için Gizlilik Politikası değişikliklerinin e-posta ile bildirilmesi dahil). Ayrıca incelemeniz için işbu Gizlilik Politikasının önceki sürümlerini arşivimizde saklayacağız.</p>
    <p>Mevcut sürüm 11 Nisan 2016 tarihlidir. </p>
    <h2>Kişisel Bilgilerin Tutulması</h2>
    <p>Daha uzun bir süre gerekmedikçe ve yasalar izin verilmedikçe, bu Gizlilik Politikası&apos;nda ana hatlarıyla verilen amaçları karşılamak için gerekli olan sınırlı süre zarfında ve yalnızca yukarıda tanımlanan amaçlar doğrultusunda kişisel bilgilerinizi tutuyoruz. İlgili amaca ulaşıldıktan sonra tüm kişisel bilgiler güvenli ve emniyetli bir şekilde silinmektedir. </p>
    <h2>Konum Tabanlı Hizmetler</h2>
    <p>TCT ürünlerinde konum tabanlı hizmetler sağlamak için TCT ve ortaklarımız ile lisans sahiplerimiz, cihazınızın gerçek zamanlı coğrafi konumu da dahil olmak üzere kesin konum verileri toplayabilir, kullanabilir ve paylaşabilir. Kullanılabilir olduğunda, konum tabanlı hizmetler, cihazınızın yaklaşık konumunu belirlemek amacıyla GPS, Bluetooth ve IP Adresinizle birlikte kitle kaynaklı Wi-Fi etkin nokta ve baz istasyonu konumları ile diğer teknolojileri kullanabilir. Tarafınızdan onay verilmediği takdirde, bu konum verileri sizi kişisel olarak tanımlamayan bir formda anonim şekilde toplanmakta ve TCT ve ortaklarımız ile lisans sahiplerimiz tarafından, konum tabanlı ürün ve hizmetler sağlamak ve bunları iyileştirmek için kullanılmaktadır. Örneğin cihazınız, konum hizmetlerini tercih ettiğinizde uygulama sağlayıcılarla coğrafi konumunu paylaşabilir.</p>
    <h2>Üçüncü Şahıs Siteleri ve Hizmetleri</h2>
    <p>TCT web siteleri, ürünleri, uygulamaları ve hizmetlerinde, üçüncü şahıs web sitelerine, ürünlerine ve hizmetlerine bağlantılar yer alabilir. Ürün ve hizmetlerimiz, üçüncü şahıslara ait ürün ve hizmetler de kullanabilir ve sunabilir. Üçüncü şahıslar tarafından toplanan iletişim bilgileri ve konum verileri gibi bilgiler onların gizlilik uygulamaları kapsamındadır. Sizi, bu üçüncü şahısların gizlilik uygulamalarını öğrenmeye teşvik ederiz.</p>
    <h2>Haklarınız: Erişme, Değiştirme, Engelleme</h2>
    <p>Kullanıcı hesabınıza oturum açıp kullanıcı profilinizi ziyaret ederek veya doğrudan bize başvurarak kişisel bilgilerinize dilediğiniz zaman erişebilir, inceleyebilir ve düzenleyebilirsiniz. Kişisel bilgilerinizi düzenlememizi veya silmemizi isterseniz isteğinizi yerine getirmeden önce bize kimliğinizi sunmanızı isteyebiliriz. </p>
    <p>Verilerinizin doğru olmadığına inandığınızda da gerekiyorsa verilerinizi sildirebilir veya engelleyebilirsiniz.</p>
    <p>Yukarıda belirtilen biçimdeki tüm taleplerinizi şu e-posta adresine gönderebilirsiniz: <a href="mailto:privacy@tcl.com">privacy@tcl.com</a>
    </p>
    <p>Bazı ülkelerin hukuk düzenine ve veri koruma kanunlarına göre hakkınızda tuttuğumuz kişisel bilgilerinizin detaylarını talep etme veya kişisel bilgilerinizin düzeltilmesini veya silinmesini isteme hakkına sahip olabilirsiniz. </p>
    <p>Lütfen hakkınızda tuttuğumuz bilgilerin doğru ve güncel olmasını sağlamamıza yardım edin. Hakkınızda sakladığımız bilgilerden herhangi birinin yanlış veya eksik olduğunu düşündüğünüz takdirde lütfen <a href="mailto:privacy@tcl.com">privacy@tcl.com</a> e-posta adresinden ya da müşteri hizmetleri bölümümüze yazarak bize ulaşın.</p>
    <h2>Gizlilikle İlgili Sorular</h2>
    <p>Gizlilik Politikamız veya veri işleme sürecimizle ilgili sorularınız veya endişeleriniz varsa ya da yerel gizlilik yasalarının olası bir ihlaliyle ilgili bir şikayette bulunmak istiyorsanız lütfen bize ulaşın. Kendi ülkeniz için verilen telefon numarası veya e-posta üzerinden dilediğiniz zaman bizimle iletişime geçebilirsiniz.</p>
    <p>Tüm yazışmalar incelenmekte ve gerektiğinde en kısa zamanda yanıtlar düzenlenmektedir. Aldığınız yanıttan memnun kalmadığınız takdirde şikayetinizi kendi hukuk yetkili makama bildirebilirsiniz. Bize sorduğunuz takdirde durumunuz için geçerli olabilecek ilgili başvuru makamları hakkındaki bilgileri size sunmak için elimizden gelen gayreti göstereceğiz.</p>
  </div>