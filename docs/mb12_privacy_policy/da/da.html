<div>
  <h1>Privatlivspolitik</h1>
  <h2>Indledning</h2>
  <p>Undertegnede, “TCT Mobile International Limited&quot; (efterfølgende kaldet “vi”, “vores”, eller “TCT”), respekterer dine personlige oplysninger. Nærværende privatlivspolitik indeholder vores regler og processer for personlig og anden information om
    vores kunder. Vi ønsker, at du føler dig tilfreds og fortrolig med, hvordan vi indsamler, anvender og videregiver og sikrer personlig information, som vi indsamler, eller som du giver os. Nærværende privatlivspolitik forklarer endvidere, hvordan du
    kan kontakte os, hvis du er i tvivl om din personlige information.</p>
  <h2>Omfang</h2>
  <p>Nærværende privatlivspolitik beskriver i detaljer vores regler og praksis for indsamling, anvendelse og videregivelse af den information, som vi indsamler på vores websites, i softwareprogrammer, sociale medier, e-mails og dit køb eller din brug af
    vores produkter eller service, eller den personlige information, som du ellers giver os.</p>
  <p>Ved at du giver os din personlige information, tilgår vores website eller ved at du bruger vores produkter eller services, anerkender du at have læst og forstået nærværende privatlivspolitik, og du accepterer dens vilkår og betingelser.
    <br>Din personlige information opbevares og behandles på vores sikre servere i det Europæiske Økonomiske Område (“EØS”). Som følge af internettets globale udbredelse kan din personlige information overføres til lande udenfor EØS, hvor det juridiske system
    ikke yder samme beskyttelse af dine data, som EØS-lovgivningen gør, specifikt for Frankrig, og ved at bruge vores websites, softwareprogrammer, sociale medier, e-mails og ved at købe eller bruge vores produkter eller services, accepterer du disse
    vilkår.
    <br>Vi vil gøre alt, hvad der med rimelighed kan forventes for at sikre, at din personlige information opbevares og behandles sikkert og ifølge nærværende privatlivspolitik og gældende love. </p>
  <h2>Den personlige information, som vi indsamler</h2>
  <p>Nærværende privatlivspolitik gælder personlig information, som er information, der kan anvendes til at kontakte eller identificere en bestemt person.
    <br>Vi indsamler den information, som du giver til os. Vi modtager og gemmer information på sikker vis, når du opretter et brugernavn, køber produkter eller services fra os, downloader en programopdatering, kontakter os eller deltager i en undersøgelse
    online.
    <br>Vi indsamler automatisk information. Vi modtager og gemmer visse informationstyper ved al din interaktion med os.</p>
  <p>Vi indsamler information, der anvendes i e-mail-kommunikation. For gøre e-mails mere nyttige og interessante modtager vi som regel en bekræftelse, når du åbner en e-mail fra vores shopping-website, hvis din computer understøtter den funktion. Vi sammenligner
    vores kundeliste med lister fra andre firmaer, med henblik på ikke at sende unødvendige beskeder til vores kunder. </p>
  <p>Vi indsamler information fra andre kilder. Vi kan modtage information om dig fra andre kilder, som du selv godkender må overføre denne information til tredjemand og tilføjer den til dine kontooplysninger. </p>
  <h2>Hvordan vi anvender personlig information</h2>
  <ul>
    <li>Den personlige information, som vi indsamler, gør at vi kan holde dig orienteret om vores nyeste produkter, softwareopdateringer og kommende events. Ønsker du ikke at være på mail-listen, kan du til enhver tid fjerne dig selv fra listen ved at ændre
      dine indstillinger.</li>
    <li>Vi anvender endvidere personlig information for at kunne oprette, udvikle, levere og forbedre vores produkter, services, indhold, reklame og løbende forbedre din brugeroplevelse.</li>
    <li>Vi kan anvende din personlige information til at besvare henvendelser og opfylde dine ønsker.</li>
    <li>Vi kan bruge din personlige information samt fødselsdato til at kontrollere identitet, identificere brugere og vælge den relevante service. Eksempelvis kan vi bruge en fødselsdato til at kontrollere en brugers alder.</li>
    <li>Vi kan løbende bruge din personlige information til at sende vigtige beskeder såsom kommunikation om køb og ændringer af vores vilkår, betingelser og regler. Idet denne information er vigtig for din interaktion med os, kan du ikke fravælge at modtage
      denne kommunikation.</li>
    <li>Vi kan også bruge din personlige information til interne formål såsom revision, dataanalyse og forskning med henblik på forbedring af vores produkter, services og kundekommunikation.</li>
  </ul>
  <h2>Indsamling og brug af anden information</h2>
  <p>Vi kan også indsamle information, som ikke i sig selv er direkte identificerbar med en bestemt person. Vi kan indsamle, bruge, overføre og videregive anden information uanset formålet. Eksempler på anden information, som vi kan indsamle er følgende:</p>
  <ul>
    <li>Anden information såsom beskæftigelse, sprog, postnummer, områdeinformation, unikt enhedsnummer, henvisende URL, position og hvilken tidszone vores produkter anvendes i, så vi bedre kan forstå kundeadfærd og forbedre vores produkter, services og reklame.
    </li>
    <li>Anden information om kundeaktivitet på vores website, cloud-services og app-store og fra vores andre produkter og services. Denne information samles og anvendes til at give os mere nyttig information om vores kunder, til at vi kan forstå, hvilke dele
      af vores website, produkter og services, der har størst interesse. Med henblik på disse privatlivsoplysninger anses denne datatype for at være anden information.
    </li>
    <li>Detaljer om hvordan du bruger vores services samt søgeforespørgsler, som kan anvendes til at forbedre relevansen af resultater fra vores services. Undtagen i begrænset tilfælde for at sikre kvaliteten af vores services over internettet knyttes denne
      information ikke til din IP-adresse.</li>
    <li>Med dit udtrykkelige samtykke kan vi indsamle data om, hvordan du bruger din enhed og programmerne for at hjælpe app-udviklere med at forbedre deres apps.</li>
  </ul>
  <p>Hvis vi kombinerer anden information med personlig information, behandles den samlede information som personlig information lige så længe, at den er samlet.</p>
  <h2>Cookies og øvrige teknologier</h2>
  <p>Vores websites, online services, interaktive apps, e-mails og annoncer kan anvende “cookies” og anden teknologi. Disse teknologier hjælper os med bedre at forstå brugeradfærd, fortælle os hvilke dele af vores websites, som folk besøger, og fremme og
    måle effektiviteten af annoncer og web-søgninger. Vi behandler information, der indsamles med cookies og anden teknologi, som anden information. Men i det omfang at IP-adresser eller tilsvarende identifikation anses for at være personlig information
    ifølge gældende lokal lov, behandler vi også denne form for identifikation som personlig information. Tilsvarende i det omfang anden information samles med personlig information, så behandler vi den samlede information som personlig information i
    forhold til denne privatlivspolitik.
    <br>TCT og vores partnere anvender også cookies og anden teknologi til at huske personlig information, når du bruger vores website, online services og apps. Det er vores mål i disse tilfælde at gøre din oplevelse med TCT nemmere og mere personlig. Hvis
    vi fx ved, at en, der bruger din computer eller enhed, har købt et bestemt produkt eller anvendt en bestemt service, kan vi gøre vores annoncer og e-mails mere relevante for vedkommendes interesser.
    <br>Du kan ændre indstillinger i din browser til at acceptere alle cookies, afvise alle cookies eller give dig besked, når der sendes en cookie. Hver browser er forskellig, så se i din browsers &quot;hjælp&quot; for at få mere at vide om cookie-indstillinger.
    Du kan fx i Microsoft Internet Explorer deaktivere eller slette cookies via &quot;Funktioner/Internetindstillinger&quot;.
    <br>I nogle e-mails anvender vi “click-through URL” linket til indholdet på vores website. Når kunden klikker på en URL, føres vedkommende videre til en anden webserver og derefter til destinationssiden på vores website. Vi følger disse click-through-oplysninger
    for at kunne fastlægge interesse for særlige emner og måle effektiviteten af vores kundekommunikation. Hvis du ikke ønsker at blive registreret på denne måde, skal du lade være med at klikke på billedlinks i e-mails.</p>
  <h2>Ønsker du at dele information?</h2>
  <p>Vi deler ikke personlig information med selskaber, organisationer og personer udenfor TCT, medmindre et af følgende tilfælde gør sig gældende.
    <br>TCT kan dele personlig information med dit samtykke. </p>
  <p>Vi kan videregive personlig information til tilknyttede aktiviteter efter behov for at udføre services på dine eller egne vegne.</p>
  <p>Vi samarbejder med firmaer og personer om at udføre en række funktioner på vores vegne. Det er fx at gennemføre en ordre, levere pakker, sende post og e-mail, fjerne gentagelser i kundelister, analysere data, hjælpe til med marketing, levere søgeresultater
    og links (samt betalte fortegnelser og links), behandle kreditkortbetalinger og kundeservice. De har adgang til din personlige information efter behov til at udføre deres opgaver, men må ikke anvende den til noget andet formål.</p>
  <p>Vi deler personlig information med organisationer eller personer udenfor vores organisation, hvis vi mener, at adgang, brug, opbevaring eller videregivelse af denne information er nødvendig med rimelighed for at:</p>
  <ul>
    <li>opfylde gældende lov, bestemmelser, en retlig proces eller håndhæve en anmodning fra myndighederne. </li>
    <li>registrere, forhindre eller på anden vis håndtere bedrageri eller tekniske problemer. </li>
    <li>beskytte mod skade på rettigheder, ejendom eller sikkerhed for vores brugere eller offentligheden, jf. hvad der kræves eller tillades ifølge gældende lov.</li>
  </ul>
  <p>Din personlige information kan overføres til og opbevares et sted udenfor EØS hos TCT. Den kan også behandles af personale udenfor EØS, som arbejder for os eller en af vores leverandører. Vi vil gøre alt, hvad der med rimelighed er nødvendigt for at
    sikre din personlige information behandles sikkert og ifølge nærværende privatlivspolitik.</p>
  <h2>Sikkerhed og gennemsigtighed</h2>
  <p>Vi vil træffe alle rimelige, fysiske, tekniske og organisatoriske foranstaltninger og procedurer for at sikre den personlige information, som vi indsamler via vores produkter og vores website.</p>
  <p>Vi arbejder hårdt på at beskytte vores selskab og vores brugere mod uautoriseret adgang til eller uautoriseret ændring, afsløring eller ødelæggelse af oplysninger, vi opbevarer. I særdeleshed: </p>
  <ul>
    <li>Gennemgår vi vores praksis for indsamling, opbevaring og behandling af information samt fysiske sikkerhedsforanstaltninger for at beskytte mod uautoriseret systemadgang; </li>
    <li>Anvender vi kryptering efter behov;</li>
    <li>Beskytter vi adgangskoder efter behov og</li>
    <li>Begrænser vi adgang til personlig information til vores medarbejdere, kontraktansatte og repræsentanter, som har brug for information for at behandle den for os og som er underlagt strenge kontraktlige fortrolighedskrav. Det kan føre til en disciplinærsag
      eller opsigelse af vedkommendes kontrakt, hvis de ikke opfylder deres forpligtelser.
      <br>Men disse foranstaltninger fritager dig ikke fra at gøre, hvad der er nødvendigt for at holde dine personlige oplysninger sikre, navnlig ved at undgå gennemskuelige brugernavne eller adgangskoder eller at give en anden person adgang til din brugerkonto
      og din personlige information, samt øvrige relevante beskyttelsesforanstaltninger.</li>
  </ul>
  <p>For så vidt angår gennemsigtighed er det vores mål at være klar omkring den information, som vi indsamler, så du kan vælge, hvordan den skal anvendes. </p>
  <p>Hvis du deler din personlige information på et af vores websites eller enheder med en ekstern konto, fx Facebook, Google + eller Twitter, så husk at dine personlige oplysninger behandles af den relevante tredjemand ifølge dennes privatlivspolitik. Vi
    er ikke erstatningsansvarlige i forhold til datatab, skade eller krænkelse i forhold til din eksterne profil, som vi ikke har kontrol over. </p>
  <p>Personlig information eller indhold, som du frivilligt vælger at videregive, mens du bruger vores website eller enheder, og som kan ses af brugere af eksterne apps eller sites (fx chat-områder, i beskeder), vil være offentligt tilgængelige og kan indsamles,
    ses og anvendes af andre. Du er selv ansvarlig for den personlige information, som du vælger at dele eller aflevere i disse tilfælde.</p>
  <h2>Børn</h2>
  <p>Vi forstår vigtigheden af at iagttage ekstra forholdsregler til beskyttelse af børns personlige information og sikkerhed, når de anvender vores produkter og tjenester. Derfor indsamler, bruger eller afslører vi ikke bevidst disse personlige oplysninger
    fra børn under 13 år eller en tilsvarende minimumsalder i det relevante retsområde uden bekræftet samtykke fra forældrene. Hvis vi erfarer, at vi har indsamlet personlige oplysninger om et barn på under 13 år eller tilsvarende minimumsalder afhængigt
    af retsområdet uden først at have modtaget bekræftet samtykke fra forældrene, igangsætter vi sletning af disse oplysninger så hurtigt som muligt.</p>
  <h2>Ændringer</h2>
  <p>Vores privatlivspolitik kan løbende ændres. Vi offentliggør ændringer i privatlivspolitikken løbende på denne side, og hvis det er en væsentlig ændring, gør vi mere tydeligt opmærksom på det (samt fx med besked pr. -mail om ændringer af privatlivspolitikken
    for visse services). Vi gemmer tidligere udgaver af denne privatlivspolitik i et arkiv, som du kan få adgang til. </p>
  <p>Den aktuelle version er dateret 11. april 2016. </p>
  <h2>Opbevaring af personlig information</h2>
  <p>Vi beholder din personlige information i et begrænset stykke tid for at opfylde formålet med nærværende privatlivspolitik, medmindre det kræves eller tillades ifølge gældende lov, at vi opbevarer den i længere tid, og kun med ovennævnte formål. Når
    formålet er opfyldt, slettes al personlig information på en sikker måde. </p>
  <h2>Positionsspecifikke services</h2>
  <p>For at yde positionsspecifikke services for TCT-produkter, kan TCT og vores partnere og licenshavere indsamle, anvende og dele præcise positionsdata samt den geografiske realtidsposition af din enhed. De positionsspecifikke services kan, for så vidt
    det er muligt, anvende GPS, Bluetooth og din IP-adresse samt crowd-baserede Wi-Fi-hotspot- og mobiltårnspositioner, samt anden teknologi til at fastlægge den omtrentlige position af din enhed. Medmindre du giver dit samtykke, indsamles positionsdata
    anonymt uden at du kan identificeres og det anvendes af TCT og vores partnere og licenshavere til at levere og forbedre positionsbaserede produkter og services. Din enhed kan fx dele sin geografiske position med app-udbydere, når du accepterer deres
    positionsservices.
  </p>
  <h2>Eksterne sites og services</h2>
  <p>TCT&#39;s websites, produkter, apps og services kan indeholde links til eksterne websites, produkter og services. Vores produkter og services kan også anvende eller tilbyde produkter eller services fra eksterne udbydere. Den information, der indsamles
    fra eksterne udbydere, som kan indeholde fx positionsdata eller kontaktoplysninger, er underlagt vedkommendes privatlivspolitik. Vi opfordrer dig til at læse og forstå den privatlivspolitik, som gælder for eksterne udbydere.</p>
  <h2>Dine rettigheder: Adgang, redigering, spærring</h2>
  <p>Du kan når som helst tilgå, gennemse og redigere din personlige information ved at logge på din brugerkonto, besøge din brugerprofil eller ved at kontakte os direkte. Hvis du beder os om at redigere eller slette din personlige information, vil vi bede
    dig om over for os at dokumentere din identitet, inden vi kan reagere på din anmodning. </p>
  <p>Du kan også få dine oplysninger slettet eller spærret, hvis du ønsker det og du mener, at dine oplysninger er forkerte.</p>
  <p>For enhver ovennævnt anmodning kan du sende dit spørgsmål til følgende e-mail-adresse:
    <a href="mailto:privacy@tcl.com">privacy@tcl.com</a>
  </p>
  <p>Ifølge visse retsområder og gældende databeskyttelseslov kan du have ret til at få udleveret oplysninger om din personlige information, som vi har liggende. </p>
  <p>Hjælp os med at sikre at vi har præcise og opdaterede oplysninger om dig. Hvis du mener, at vi har gemt oplysninger om dig, som er forkerte eller ufuldstændige, så kontakt os på
    <a href="mailto:privacy@tcl.com">privacy@tcl.com</a> eller skriv til vores kundeservice.</p>
  <h2>Spørgsmål om vores privatlivspolitik</h2>
  <p>Hvis du har spørgsmål til eller bekymringer om vores privatlivspolitik eller databehandling, eller hvis du vil klage over en eventuel overtrædelse af lokal praksis for behandling af personlige oplysninger, bedes du kontakte os. Du kan altid kontakte
    os på det telefonnummer eller den e-mail-adresse, som oplyses for landet.</p>
  <p>Al kommunikation gennemgås og besvares efter behov og så hurtigt som muligt. Hvis du ikke er tilfreds med det svar, som du får, kan du indsende din klage til det relevante tilsyn i dit retsområde. Hvis du beder os om det, forsøger vi at give dig information
    om relevante klagemuligheder, som kan gøres gældende for din henvendelse.</p>
</div>