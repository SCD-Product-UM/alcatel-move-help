<div>
  <h1>Политика за приватност</h1>
  <h2>Вовед</h2>
  <p>Ние, „TCT Mobile International Limited“ (во натамошниот текст „ние“, „нашите“ или „TCT“) ја почитуваме вашата загриженост околу приватноста. Оваа Политика за приватност ги објаснува нашите политики и процедури во врска со личните и другите информации
    на нашите клиенти. Ние имаме намера да ви обзебедиме ниво на удобност и доверба во начинот на кој собираме, користиме, разоткриваме и обезбедуваме лични и други информации кои ги собираме или кои вие ни ги доставувате. Оваа Политика за приватност,
    исто така, објаснува како можете да стапите во контакт со нас ако имате какви било прашања или грижи во врска со вашите лични информации.</p>
  <h2>Делокруг</h2>
  <p>Оваа Политика за приватност ги опишува во детали нашата политика и нашите практики во поглед на собирањето, користењето и разоткривањето информации кои ги собираме преку нашите интернет-страници, софтверски апликации, страници на социјалните мрежи,
    е-пораки и вашиот промет или користење на нашите производи или услуги, или лични информации кои ни ги доставувате на поинаков начин.</p>
  <p>Со тоа што ни ги доставувате личните податоци, пристапувате до нашата интернет-страница или ги користите нашите производи или услуги, изјавувате дека сте ја прочитале и разбрале оваа Политика за приватност и дека се согласувате со одредбите и условите
    на оваа Политика за приватност.
    <br>Вашите лични информации ќе се чуваат и обработуваат на безбедни сервери во Европската економска област („EEA“). Заради глобалната природа на интернетот, вашите лични информации може да бидат пренесени во држави надвор од EEA чии правни системи не
    го нудат истото ниво на заштита за вашите податоци како законите на Европската унија и, конкретно, Франција, и со вашето користење на нашите интернет-страници, софтверски апликации, страници од социјалните мрежи, е-пораки, и вашиот промет или користење
    на нашите производи или услуги, вие се согласувате со таквите одредби.
    <br>Ние ќе ги преземеме сите разумно потребни чекори за да осигураме дека вашите лични информации се чуваат и обработуваат безбедно и во согласност со оваа Политика за приватност и применливите закони. </p>
  <h2>Личните информации кои ги собираме</h2>
  <p>Оваа Политика за приватност важи за лични информации кои претставуваат информации што може да се искористат за контактирање или идентификување поединечно лице.
    <br>Ние ги собираме информациите кои вие ни ги давате. Ние примаме и безбедно складираме информации кога ќе креирате идентификација за сметка, кога ќе купите наши производи или услуги, кога ќе преземете ажурирање за софтвер, кога ќе стапите во контакт
    со нас или кога ќе учествувате во интернет-анкета.
    <br>Ние собираме автоматски информации. Ние примаме и складираме одредени типови на информации секогаш кога вие комуницирате со нас.</p>
  <p>Ние собираме информации што се користат во комуникации преку е-пошта. За да ни помогнете да ги направиме е-пораките што покорисни и поинтересни, ние често примаме потврда кога ќе отворите е-порака од нашата интернет-страница за купување преку интернет
    ако вашиот компјутер поддржува такви можности. Ние, исто така, ги споредуваме нашите листи на клиенти со листи добиени од други компании со цел да избегнеме праќање непотребни пораки на нашите клиенти. </p>
  <p>Ние собираме информации од други извори. Ние може да примиме информации за вас од други извори, кои се законски овластени од вас да пренесуваат такви информации на трети лица, и да ги додадеме во нашите информации за сметката. </p>
  <h2>Како ги користиме вашите лични информации</h2>
  <ul>
    <li>Личните информации кои ги собираме ни овозможуваат редовно да ве информираме за нашите најнови промоции на производи, ажурирања за софтвер и претстојни настани. Ако не сакате да бидете на нашата листа за праќање е-пораки, можете да се отпишете во
      секое време со ажурирање на вашите претпочитанија.</li>
    <li>Ние, исто така, користиме лични информации за да ни помогнат во креирањето, развивањето, раководењето, испорачувањето и подобрувањето на нашите производи, услуги, содржина, реклами и континуирано подобрување на вашето корисничко искуство</li>
    <li>Ние може да ги искористиме вашите лични информации за да ви одговориме на вашите прашања и да ги исполниме вашите барања.</li>
    <li>Ние може да ги искористиме вашите лични информации, вклучувајќи датум на раѓање, за да го верификуваме идентитетот, да асистираме во идентификување на корисници и за да утврдиме соодветни услуги. На пример, ние може да го искористиме датумот на раѓање
      за да ја утврдиме возраста на носителите на кориснички сметки.</li>
    <li>Од време на време, ние може да ги искористиме вашите лични информации за праќање важни известувања, како на пример, комуникации во врска со купопродажби и измени во нашите одредби, услови и политики. Бидејќи овие информации се важни за вашата интеракција
      со нас, не можете да изберете да не ги примате овие комуникации.</li>
    <li>Ние, исто така, можеме да искористиме лични информации за интерни намени, како на пример, ревизија, анализа на податоци и истражување, за да ги подобриме нашите производи, услуги и комуникации со клиентите.</li>
  </ul>
  <h2>Собирање и користење информации кои не се лични</h2>
  <p>Ние, исто така, може да собираме информации, кои сами по себе не дозволуваат директно поврзување со конкретно лице. Ние може да собираме, користиме, пренесуваме и разоткриваме информации кои не се лични, за каква било намена. Ова се неколку примери
    за информации кои не се лични што може да ги собираме:</p>
  <ul>
    <li>Податоци кои не се лични, како што се професија, јазик, поштенски код, подрачен код, уникатен идентификатор на уред, упатна URL адреса, локација и временска зона, каде еден од нашите производи се употребува за подобро да можеме да го разбереме однесувањето
      на нашите клинети и да ги подобриме нашите производи, услуги и реклами.</li>
    <li>Податоци кои не се лични, а се однесуваат на активностите на клиентот на нашата интернет-страница, на услугите за облак-меморија и на продавницата за апликации, и од нашите други производи и услуги. Овие информации збирно се организираат и се користат
      да ни помогнат да им овозможиме што покорисни информации на нашите клиенти и да разбереме за кои делови од нашите интернет-страница, производи и услуги има најголем интерес. Заради целите на оваа политика за приватност, овој тип на податоци се смета
      за информации кои не се лични.</li>
    <li>Детали за тоа како ги користите нашите услуги, вклучувајќи пребарувања, кои може да бидат употребени за подобрување на релевантноста на резултатите овозможени од нашите услуги. Освен во ограничени случаи за осигурување квалитет на нашите услуги преку
      интернет, таквите информации нема да бидат поврзани со вашата IP адреса.</li>
    <li>Со ваша изречна согласност, ние може да собираме податоци за тоа како ги користите вашиот уред и апликациите со цел да им помогнеме на развивачите на апликции да ги подобрат нивните апликации.</li>
  </ul>
  <p>Ако комбинираме информации кои не се лични со лични информации, комбинираните информации ќе се сметаат како лични податоци сè додека остануваат комбинирани.</p>
  <h2>Колачиња и други технологии</h2>
  <p>Нашите интернет-страници, интернет-услуги, интерактивни апликации, е-пораки и реклами може да користат „колачиња“ и други технологии. Овие технологии ни помагаат подобро да го разбереме однесувањето на корисниците, ни кажуваат кои делови од нашите интернет-страници
    луѓето ги посетиле, и да ја олесниме и измериме ефективноста на рекламите и интернет-пребарувањата. Информациите, кои ги собираме преку колачиња и други технологии, ги сметаме за информации кои не се лични. Сепак, до оној степен до кој IP адресите
    или сличните идентификатори се сметаат за лични податоци според локалниот закон, ние, исто така, ќе ги сметаме овие идентификатори како лични информации. Слично, до оној степен до кој информациите кои не се лични се комбинираат со лични информации,
    ние ги сметаме комбинираните информации за лични информации за целите на оваа Политика за приватност.
    <br>Ние, TCT, и нашите партнери , исто така, користиме колачиња и други технологии за меморирање лични информации кога ги користите нашите интернет-страница, интернет-услуги и апликации. Нашата цел во овие случаи е да го направиме вашето искуство со TCT
    поудобно и лично. На пример, информацијата дека некој со помош на вашиот компјутер или уред купил одреден производ или употребил одредена услуга ни помага да ги направиме нашите реклами и комуникации преку е-пошта порелевантни на вашите интереси.
    <br>Можете да го конфигурирате вашиот прелистувач да ги прифаќа сите колачиња, да ги одбива сите колачиња или да ве известува кога ќе се испрати колаче. Секој прелистувач е поинаков, затоа, изберете го менито „Помош“ на вашиот прелистувач за да научите
    како да ги менувате вашите претпочитанија за колачиња. На пример, во Microsoft Internet Explorer можете да ги деактивирате или да ги избришете колачињата со избирање „Алатки/Опции за интернет“.
    <br>Во некои од нашите е-пораки, користиме т.н. „URL адреса на посреден линк“ поврзана со содржина на нашата интернет-страница. Кога клиентите ќе кликнат на една од овие URL адреси, тие минуваат низ посебен интернет-сервер пред да пристигнат на целната
    страница на нашата интернет-страница. Ние ги следиме овие податоци од овие посредни линкови за да ни помогнат да ги утврдиме интересите за одредена тема и да ја измериме ефективноста на нашите комуникации со клиентите. Ако претпочитате да не бидете
    следени на овој начин, не треба да кликнувате на текстуалните или графичките линкови во е-пораките.</p>
  <h2>Дали ги споделуваме информациите?</h2>
  <p>Ние не споделуваме лични информации со компании, организации и поединци надвор од TCT освен ако не важи една од следниве околности.
    <br>TCT може да споделува лични информации со ваша согласност. </p>
  <p>Ние може да им разоткриваме лични информации на нашите подружници кога тоа е неопходно за извршување услуги во наше или ваше име.</p>
  <p>Ние соработуваме со компании и поединци за извршување функции во наше име. Примерите вклучуваат исполнување нарачки, доставување пакети, праќање пошта и е-пошта, отстранување повторливи информации од листите на клиенти, анализирање податоци, обезбедување
    помош во маркетинг, обезбедување резултати и линкови од пребарување (вклучувајќи платени огласи и линкови), обработување плаќања со кредитни картички и обезбедување грижа за корисниците. Тие имаат пристап до личните информации кои им се потребни за
    извршување на нивните функции, но не смеат да ги користат за никакви други намени.</p>
  <p>Ние ќе споделуваме лични информации со организации или поединци надвор од нашата организација ако веруваме дека пристапот, користењето, зачувувањето или разоткривањето на тие информации е разумно неопходно за: </p>
  <ul>
    <li>исполнување на кој било применлив закон, регулатива, правна постапка или спроведливо барање од властите. </li>
    <li>откривање, спречување или на друг начин справување со прашања на измама, безбедност или технички прашања. </li>
    <li>заштита од прекршување на правата, штета на имотот или загрозување на безбедноста на нашите корисници или јавноста, како што се бара или како што е дозволено со закон.</li>
  </ul>
  <p>Вашите лични информации може да бидат пренесени и складирани во дестинација надвор од EEA во рамки на TCT групата. Тие, исто така, може да бидат обработувани од персонал кој работи надвор од EEA за нас или за еден од нашите добавувачи. Ние ќе ги преземеме
    сите разумно потребни чекори за да осигураме дека вашите лични информации се третираат безбедно и во согласност со оваа политика за приватност.</p>
  <h2>Безбедност и транспарентност</h2>
  <p>Ние ќе се трудиме да ги преземаме сите разумни физички, технички и организациски мерки и процедури за заштита и безбедност на личните информации кои ги собираме преку нашите производи и нашата интернет-страница.</p>
  <p>Ние работиме напорно на заштита на нашата компанија, репутација и нашите корисници од неовластен пристап или неовластено изменување, разоткривање или уништување на личните податоци кои ги чуваме. Конкретно: </p>
  <ul>
    <li>Ги ревидираме нашите практики за собирање, складирање и обработување информации, вклучувајќи физички мерки за безбедност, за заштита од неовластен пристап до системите; </li>
    <li>Користиме енкрипција онаму каде што е потребно;</li>
    <li>Користиме заштита со лозинка онаму каде што е потребно; и</li>
    <li>Пристапот до личните информации го ограничуваме на нашите вработени, изведувачи и застапници кои треба да ги знаат тие информации за да ги обработат за нас и кои се предмет на строги договорни обврски за доверливост. Тие може да бидат дисциплинирани
      или нивните договори да бидат раскинати ако не ги исполнат овие обврски.
      <br>Сепак, овие мерки не ве ослободуваат од потребата да преземете чекори за безбедно и сигурно одржување на вашите лични информации, конкретно со избегнување на поставување очигледни кориснички идентификации или лозинки, со осигурување дека не ја разоткривате
      вашата лозинка/и и дека не им дозволувате на други лица пристап до вашата корисничка сметка и до вашите лични информации, и со секакви други применливи заштитни мерки.</li>
  </ul>
  <p>Во поглед на транспарентноста, нашата цел е да бидеме јасни кои информации ги собираме така што да можете да направите избори во врска со тоа како тие се користат. </p>
  <p>Ако ги споделувате вашите лични информации преку една од нашите интернет-страници или уреди со сметка од трето лице, на пример, Facebook, Google + или Twitter, имајте предвид дека приватноста на вашите лични информации ќе се управува соодветно од едно
    од тие трети лица. Ние не сме одговорни за никакви штети кои произлегле од загуба на податоци, штета или прекршување на права кои настанале на вашите профили кај третите лица врз кои ние немаме никаква контрола. </p>
  <p>Сите лични информации или содржина кои вие доброволно ни ги разоткривате при користење на нашата интернет-страница или уреди, и кои можат да бидат прегледувани од членови на апликации или страници од трети лица (како на пример, во разговори, пораки),
    стануваат јавно достапни и можат да се собираат, прегледуваат и користат од другите. Вие сте одговорни за личните информации кои ќе изберете да ги споделувате или поднесувате во овој случај.</p>
  <h2>Деца</h2>
  <p>Ние ја разбираме важноста од преземање дополнителни мерки на претпазливост за заштита на приватноста и безбедноста на децата кои ги користат нашите производи и услуги. Соодветно на тоа, ние свесно не собираме, не користиме и не разоткриваме лични информации
    од деца под 13-годишна возраст или еквивалентна возраст во релевантната јурисдикција без согласност од родителите која може да се верификува. Ако разбереме дека, сме ги собрале личните податоци од дете под 13-годишна возраст или еквивалентна возраст
    во зависност од јурисдикцијата, без претходно примена согласност од родителите, ние ќе преземеме чекори за бришење на информациите што е можно поскоро.</p>
  <h2>Измени</h2>
  <p>Нашата Политика за приватност може да биде изменета од време на време. Сите измени на Политиката за приватност ќе ги објавиме на оваа страница и, ако измените се значајни, ќе обезбедиме позабележително известување (вклучувајќи, за одредени услуги, известување
    преку е-пошта за измени во Политиката за приватност). Исто така, ние ќе ги чуваме претходните верзии на оваа Политика за приватност во нашата архива за да можете да ги прегледувате. </p>
  <p>Тековната верзија е од 11. април 2016 година. </p>
  <h2>Чување на личните информации</h2>
  <p>Ние ги чуваме вашите лични информации ограничен временски период кој е неопходен за исполнување на намените наведени во оваа Политика за приватност освен ако не се бара подолг период на чување или таков е дозволен со закон, и тоа само за горе-дефинираните
    намени. Штом се постигне намената, сите лични информации се бришат на сигурен и безбеден начин. </p>
  <h2>Услуги базирани на локација</h2>
  <p>За обезбедување услуги базирани на локација на производите на TCT, TCT и нашите партнери и лиценцирани претставници може да собираат, користат и споделуваат прецизни податоци за локација, вклучувајќи географска локација на вашиот уред во реално време.
    Онаму каде што е достапно, услугите базирани на локација може да ги користат GPS, Bluetooth и вашата IP адреса, заедно со локации на заеднички Wi-Fi хотспот и базни станици, и други технологии за утврдување на приближната локација на вашиот уред.
    Освен ако не дадете согласнот, овие податоци за локација се собираат анонимно во облик кој не ве идентификува лично и се користат од страна на TCT и нашите партнери и лиценцирани претставници за овозможување и подобрување на производите и услугите
    базирани на локација. На пример, вашиот уред може да ја сподели својата географска локација со производителите на апликацијата кога ќе ги употребите нивните услуги базирани на локација.</p>
  <h2>Страници и услуги од трети лица</h2>
  <p>Интернет-страниците, производите, апликациите и услугите на TCT може да содржат линкови до интернет-страници, производи и услуги од трети лица. Нашите производи и услуги може, исто така, да користат или нудат производи или услуги од трети лица. Информациите
    што се собираат од трети лица, кои може да вклучуваат податоци за локација или детали за контакт, се раководат во согласност со нивните практики за приватност. Ве охрабруваме да дознаете повеќе информации во врска со практиките за приватност на тие
    трети лица.</p>
  <h2>Ваши права: Пристапување, уредување, блокирање</h2>
  <p>Можете да пристапувате, да ги прегледувате и уредувате вашите лични информации во секое време со највување во вашата корисничка сметка, посетување на вашиот кориснички профил или со директно стапување во контакт со нас. Ако побарате од нас да ги уредиме
    или избришеме вашите лични информации, ние може да побараме да ни доставите доказ за вашиот идентитет пред да можеме да постапиме во врска со вашето барање. </p>
  <p>Исто така, може да побарате вашите податоци да бидат избришани или блокирани, соодветно, ако мислите дека вашите податоци се неточни.</p>
  <p>За сите и какви било барања како што е дефинирано погоре, можете да ги праќате вашите барања на следната адреса на е-пошта:
    <a href="mailto:privacy@tcl.com">privacy@tcl.com</a>
  </p>
  <p>Во одредени јурисдикции и според одредени закони за заштита на податоци, може да имате право да побарате детали за вашите лични информации, кои ние ги чуваме, за вас или да побарате коригирање или бришење на вашите лични информации. </p>
  <p>Помогнете ни да осигураме дека информациите што ги имаме за вас се точни и ажурни. Ако мислите дека која било информација што ја имаме складирано за вас е неточна или нецелосна, стапете во контакт со нас преку
    <a href="mailto:privacy@tcl.com">privacy@tcl.com</a> или контактирајте го нашиот оддел за грижа за корисници.</p>
  <h2>Прашања во врска со приватноста</h2>
  <p>Ако имате какви било прашања или грижи во врска со нашата Политика за приватност или обработката на податоци, или ако сакате да поднесете поплака во врска со можно прекршување на локалните закони за приватност, стапете во контакт со нас. Можете во секое
    време да нè контактирате преку телефон на релевантниот телефонски број или е-пошта за вашата држава.</p>
  <p>Сите комуникации се испитуваат и онаму каде што е адекватно, се издаваат одговори што е можно поскоро. Ако не сте задоволни со добиениот одговор, можете да ја поднесете вашата поплака до релевантното регулаторно тело во вашата јурисдикција. Ако побарате
    од нас, ние ќе ви доставиме информации за релевантни канали за проследување на поплаката кои може да важат за вашите околности.</p>
</div>