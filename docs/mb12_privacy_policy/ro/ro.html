<div>
  <h1>Politica de confidențialitate</h1>
  <h2>Introducere</h2>
  <p>Noi, TCL Communication Ltd. (în continuare, „noi”, „nostru/noastră/noștri/noastre” sau „TCL”), respectăm preocupările dvs. legate de confidențialitate. Această politică de confidențialitate explică politicile și procedurile noastre în materie de informații
    personale și de alte natură, care îi vizează pe clienții noștri. Intenționăm să vă asigurăm un nivel de confort și încredere cu privire la modul în care colectăm, utilizăm, divulgăm și protejăm informațiile personale și de altă natură pe care le colectăm
    sau pe care dvs. ni le puneți la dispoziție. Această politică de confidențialitate explică totodată modul în care ne puteți contacta dacă aveți întrebări sau nelămuriri referitoare la informațiile dvs. personale.</p>
  <h2>Domeniul de aplicare</h2>
  <p>Această politică de confidențialitate descrie în detaliu politica și practicile noastre cu privire la colectarea, utilizarea și divulgarea informațiilor pe care le colectăm prin intermediul site-urilor, aplicațiilor software, paginilor de pe rețelele
    sociale, mesajelor noastre e-mail și în urma achiziționării sau utilizării de către dvs. a produselor sau serviciilor noastre ori din informațiile personale pe care ni le puneți la dispoziție pe alte căi.</p>
  <p>Prin punerea la dispoziția noastră a unor informații personale, prin accesarea site-ului nostru sau prin utilizarea produselor și serviciilor noastre, confirmați faptul că ați citit și înțeles această politică de confidențialitate și că acceptați termenii
    și condițiile acesteia.</p>
  <p>Vom parcurge toate etapele necesare în mod rezonabil pentru a ne asigura că informațiile dvs. personale sunt stocate și procesate în condiții sigure și în conformitate cu această politică de confidențialitate și cu legile aplicabile. </p>
  <h2>Informațiile personale pe care le colectăm</h2>
  <p>Această politică de confidențialitate se aplică în cazul informațiilor personale, care sunt informații ce pot fi utilizate pentru a contacta sau identifica o singură persoană.</p>
  <p>Colectăm informații care ne sunt puse la dispoziție de către dvs. Primim și stocăm în condiții sigure orice informații oferite în momentul în care creați un nume de utilizator pentru un cont, achiziționați produsele sau serviciile noastre, descărcați
    o actualizare a unui program software, ne contactați sau participați la un sondaj online. </p>
  <p>Colectăm informații în mod automat. Primim și stocăm anumite tipuri de informații ori de câte ori interacționați cu noi.</p>
  <p>Colectăm informații utilizate în comunicările prin e-mail. Pentru a ne ajuta să facem e-mailurile mai utile și mai interesante, deseori primim o confirmare când deschideți e-mailuri de la site-ul nostru de comerț electronic, în cazul în care computerul
    dvs. acceptă acest tip de funcții. De asemenea, comparăm lista noastră de clienți cu liste primite de la alte companii, într-un efort de a evita trimiterea de mesaje inutile clienților noștri. </p>
  <p>Colectăm informații din alte surse. Este posibil să primim informații despre dvs. din alte surse, care sunt autorizate de dvs. să transfere respectivele informații unor terți, și le adăugăm la informațiile noastre despre cont. </p>
  <h2>Cum utilizăm informațiile dvs. personale</h2>
  <ul>
    <li>Informațiile personale pe care le colectăm ne permit să vă ținem la curent cu cele mai recente anunțuri referitoare la produse, cu actualizările programelor software și cu evenimente viitoare. Dacă nu doriți să vă aflați pe lista noastră de corespondență,
      puteți opta să fiți înlăturați de pe aceasta în orice moment prin actualizarea preferințelor dvs.</li>
    <li>De asemenea, utilizăm informațiile personale pentru a ne ajuta să creăm, să dezvoltăm, să operăm, să livrăm și să îmbunătățim produsele, serviciile, conținutul și publicitatea noastră și să îmbunătățim în permanență experiența dvs. în calitate de
      utilizator.
    </li>
    <li>Putem utiliza informațiile dvs. personale pentru a răspunde la întrebări și a da curs solicitărilor dvs.</li>
    <li>Putem utiliza informațiile dvs. personale, inclusiv data nașterii, pentru a verifica identitatea, a ajuta la identificarea utilizatorilor și a stabili serviciile corespunzătoare. De exemplu, putem utiliza data nașterii pentru a stabili vârsta titularilor
      de conturi de utilizatori.</li>
    <li>Ocazional, putem utiliza informațiile dvs. personale pentru a vă trimite anunțuri importante, cum ar fi comunicări legate de achiziții și modificări aduse termenilor, condițiilor și politicilor noastre. Întrucât aceste informații sunt importante pentru
      interacțiunea dvs. cu noi, nu puteți opta să nu mai primiți aceste comunicări.</li>
    <li>De asemenea, putem utiliza informațiile personale în scopuri interne, cum ar fi audituri, analiza datelor și cercetare, pentru a ne îmbunătăți produsele, serviciile și comunicările transmise clienților.</li>
  </ul>
  <h2>Colectarea și utilizarea informațiilor nepersonale</h2>
  <p>De asemenea, putem colecta informații care nu permit, în sine, asocierea directă cu o anumită persoană. Putem colecta, utiliza, transfera și divulga informații nepersonale, în orice scop. Iată câteva exemple de date nepersonale pe care le putem colecta:</p>
  <ul>
    <li>Date nepersonale, cum ar fi ocupația, limba, codul poștal, prefixul, codul unic de identificare a dispozitivului, adresa URL a paginii accesate anterior, locul și fusul orar în care unul din produsele noastre este utilizat, astfel încât să putem înțelege
      mai bine comportamentul clienților și să îmbunătățim produsele, serviciile și publicitatea noastră.</li>
    <li>Date nepersonale privind activitățile clienților pe site-ul nostru, în serviciile cloud și în magazinul de aplicații, dar și din celelalte produse și servicii ale noastre. Aceste informații sunt cumulate și utilizate pentru a ne ajuta să oferim informații
      mai utile clienților noștri și pentru a înțelege ce părți ale site-ului, produselor și serviciilor noastre prezintă cel mai mare interes. În scopul acestei politici de confidențialitate, aceste tipuri de date sunt considerate a fi informații nepersonale.
    </li>
    <li>Detalii privind modul de utilizare a serviciilor noastre, inclusiv căutările, care pot fi utilizate pentru a îmbunătăți relevanța rezultatelor oferite de serviciile noastre. Exceptând câteva cazuri izolate, pentru a asigura calitatea serviciilor noastre
      pe internet, astfel de informații nu vor fi asociate cu adresa dvs. IP.</li>
    <li>În urma consimțământului dvs. explicit, putem colecta date despre modul în care utilizați dispozitivul și aplicațiile, pentru a-i ajuta pe dezvoltatorii de aplicații să își îmbunătățească produsele.</li>
  </ul>
  <p>În cazul în care se întâmplă să combinăm informații nepersonale cu informații personale, informațiile combinate vor fi tratate ca informații personale câtă vreme rămân combinate.</p>
  <h2>Modulele cookie și alte tehnologii</h2>
  <p>Site-urile, serviciile online, aplicațiile interactive, mesajele e-mail și anunțurile noastre publicitare pot utiliza module „cookie” și alte tehnologii. Aceste tehnologii ne ajută să înțelegem mai bine comportamentul utilizatorilor, ne spun ce părți
    ale site-urilor au fost accesate și facilitează și măsoară eficacitatea anunțurilor publicitare și a căutărilor pe site. Tratăm informațiile colectate de cookie-uri și alte tehnologii drept informații nepersonale. Cu toate acestea, în măsura în care,
    conform legilor locale, se consideră că adresele IP sau alți identificatori similari sunt drept informații personale, și noi tratăm acești identificatori drept informații personale. În aceeași ordine de idei, în măsura în care informațiile nepersonale
    sunt combinate cu informații personale, tratăm informațiile combinate drept informații personale conform acestei politici de confidențialitate.</p>
  <p>TCL și partenerii săi utilizează, de asemenea, module cookie și alte tehnologii pentru a reține informații personale când utilizați site-ul, serviciile online și aplicațiile noastre. În aceste cazuri, obiectivul nostru este de a face experiența dvs.
    cu TCL mai plăcută și mai personală. De exemplu, a ști că o persoană care a utilizat computerul sau dispozitivul dvs. a cumpărat un anumit produs sau a utilizat un anumit serviciu ne ajută să facem anunțurile publicitare și comunicările noastre e-mail
    mai relevante pentru interesele dvs. </p>
  <p>Puteți configura browserul să accepte toate modulele cookie, să respingă toate modulele cookie sau să vă notifice la trimiterea unui modul cookie. Fiecare browser este diferit, așadar verificați meniul „Ajutor” al browserului pentru a afla cum puteți
    modifica preferințele dvs. în ceea ce privește modulele cookie. De exemplu, la Microsoft Internet Explorer, puteți dezactiva sau șterge modulele cookie din „Instrumente/Opțiuni Internet”.</p>
  <p>În unele dintre e-mailurile noastre, utilizăm o „adresă URL cu accesare prin mai multe clicuri” conectat printr-un link către conținutul site-ului nostru. Când clienții dau clic pe una din aceste adrese URL, trec printr-un server web separat înainte
    de a ajunge la pagina de destinație de pe site-ul nostru. Urmărim aceste date obținute în urma accesării prin mai multe clicuri pentru a identifica mai ușor interesul față de anumite subiecte și a măsura eficacitatea comunicărilor cu clienții noștri.
    Dacă nu doriți să fiți monitorizat astfel, nu dați clic pe linkurile text sau grafice din e-mailuri.</p>
  <h2>Distribuim informațiile?</h2>
  <p>Nu distribuim informații personale altor companii, organizații și persoane din afara TCL decât dacă se aplică una dintre circumstanțele de mai jos.</p>
  <p>TCL poate distribui informații personale, cu consimțământul dvs. </p>
  <p>Putem divulga informații personale asociaților noștri când acest lucru este necesar pentru ca aceștia să presteze servicii în numele nostru sau al dvs.</p>
  <p>Colaborăm cu companii și persoane care îndeplinesc sarcini în numele nostru. Printre exemple se numără onorarea unor comenzi, livrarea coletelor, trimiterea corespondenței poștale și a e-mailurilor, ștergerea informațiilor repetitive din listele de
    clienți, analizarea datelor, oferirea de asistență în marketing, punerea la dispoziție a rezultatelor căutărilor și a link-urilor (inclusiv listări și link-uri plătite), procesarea plăților cu cardurile de credit și asigurarea serviciului clienți.
    Acestea au acces la informații personale necesare pentru a-și îndeplini sarcinile, însă nu le pot utiliza în alte scopuri.</p>
  <p>Vom oferi informații personale organizațiilor sau persoanelor din afara organizației noastre în cazul în care considerăm că accesarea, utilizarea, păstrarea sau divulgarea informațiilor este necesară în mod rezonabil pentru: </p>
  <ul>
    <li>a respecta orice lege aplicabilă, regulament, proces juridic sau solicitare guvernamentală executorie; </li>
    <li>a detecta, a preveni sau a aborda în alt mod probleme referitoare la fraudă, securitate sau de natură tehnică; </li>
    <li>a proteja utilizatorii noștri sau publicul împotriva atingerilor aduse drepturilor, proprietății sau siguranței acestora, conform cerințelor sau permisiunilor legale.</li>
  </ul>
  <h2>Siguranța și transparența</h2>
  <p>Vom face tot posibilul pentru a asigura toate măsurile și procedurile fizice, tehnice și organizaționale necesare pentru a proteja și securiza informațiile personale pe care le colectăm prin intermediul produselor și al site-ului nostru.</p>
  <p>Depunem eforturi considerabile pentru a ne proteja compania și reputația, și utilizatorii împotriva accesării neautorizate sau a modificării, divulgării sau distrugerii neautorizate a informațiilor personale pe care le deținem. În special: </p>
  <ul>
    <li>revizuim practicile noastre în ceea ce privește colectarea, stocarea și procesarea informațiilor, inclusiv măsurile de securitate fizice, pentru a asigura protecția împotriva accesării neautorizate a sistemelor; </li>
    <li>utilizăm criptarea acolo unde este cazul;</li>
    <li>utilizăm protecția prin parolă acolo unde este cazul; și</li>
    <li>limităm accesul la informațiile personale la angajații, contractanții și agenții noștri care au nevoie să cunoască respectivele informații pentru a le procesa în numele nostru. Aceștia fac obiectul unor obligați contractuale stricte cu privire la
      confidențialitate. Ei pot suferi măsuri disciplinare sau contractul lor poate fi reziliat dacă nu respectă aceste obligații.</li>
  </ul>
  <p>Cu toate acestea, măsurile respective nu vă scutesc să parcurgeți etapele adecvate pentru a păstra informațiile personale în siguranță, în special evitând alegerea unor nume de utilizator sau a unor parole evidente, asigurându-vă că nu divulgați parola
    (parolele) dvs. și că nu permiteți accesul niciunei alte persoane la contul dvs. de utilizator și la informațiile personale și luând orice alte măsuri de precauție adecvate.</p>
  <p>În ceea ce privește transparența, obiectivul nostru este de vă arăta clar ce informații colectăm, astfel încât să puteți face alegeri cu privire la modul în care acestea sunt utilizate. </p>
  <p>Dacă distribuiți informațiile dvs. personale prin intermediul unuia dintre site-urile sau dispozitivele noastre, cu un cont terț, cum ar fi Facebook, Google+ sau Twitter, confidențialitatea informațiilor dvs. personale va fi gestionată de una dintre
    aceste părți terțe. Nu suntem răspunzători de daunele rezultate în urma pierderilor de date, atingerilor sau încălcărilor care pot afecta profilurile dvs. terțe, asupra cărora nu avem niciun control. </p>
  <p>Orice informații sau conținuturi personale pe care le divulgați voluntar în timpul utilizării site-ului sau dispozitivelor noastre și care pot fi văzute de membri ai unor aplicații sau site-uri terțe (cum ar fi zone de chat sau mesaje instantanee) devin
    publice și pot fi colectate, văzute și utilizate de alții. Dvs. sunteți persoana responsabilă de informațiile personale pe care alegeți să le distribuiți sau să le trimiteți în astfel de cazuri.</p>
  <h2>Copiii</h2>
  <p>Înțelegem importanța adoptării unor măsuri suplimentare pentru a proteja intimitatea și siguranța copiilor care utilizează produsele și serviciile noastre. În consecință, nu colectăm, nu utilizăm și nu divulgăm cu bună știință informații personale de
    la copii cu vârsta de sub 13 ani sau sub vârsta minimă legală din jurisdicția dvs., fără consimțământul verificabil al părinților. Dacă aflăm că am colectat informațiile personale ale unui copil cu vârsta de sub 13 ani sau sub vârsta minimă legală
    din jurisdicția dvs., fără a primi întâi acordul verificabil al părinților, vom lua măsurile necesare pentru a șterge informațiile în cel mai scurt timp posibil. Pentru claritate, nu vom colecta informații personale sensibile privind copiii cu vârsta
    de sub 16 ani, fără consimțământul verificabil al părinților.</p>
  <h2>Modificări</h2>
  <p>Politica noastră de confidențialitate se poate modifica periodic. Vom posta pe această pagină orice modificări aduse politicii de confidențialitate și, dacă acestea sunt importante, vă vom trimite o notificare mai vizibilă (inclusiv, pentru anumite
    servicii, o notificare prin e-mail în legătură cu modificările aduse politicii de confidențialitate). De asemenea, vom păstra versiunile anterioare ale acestei politici de confidențialitate într-o arhivă, astfel încât să le puteți consulta. </p>
  <p>Versiunea actuală datată 11 aprilie 2016</p>
  <h2>Păstrarea informațiilor personale</h2>
  <p>Păstrăm informațiile dvs. personale o perioadă de timp limitată, necesară îndeplinirii scopurilor cuprinse în această politică de confidențialitate, exceptând cazul în care o perioadă de păstrare mai lungă este necesară sau permisă prin lege și numai
    în scopurile definite mai sus. După ce scopul a fost atins, toate informațiile personale sunt șterse în condiții sigure. </p>
  <h2>Servicii bazate pe localizare</h2>
  <p>Pentru a furniza servicii bazate pe locație prin intermediul produselor TCL, compania TCL, partenerii și titularii de licență pot colecta, utiliza și distribui date de localizare precise, inclusiv localizarea geografică în timp real a dispozitivului
    dvs. Acolo unde sunt disponibile, serviciile bazate pe localizare pot utiliza funcțiile GPS și Bluetooth și adresa dvs. IP, împreună cu pozițiile hot-spoturilor publice WLAN și ale antenelor celulare, precum și alte tehnologii, pentru a stabili poziția
    aproximativă a dispozitivelor dvs. Exceptând cazul în care v-ați dat acordul, aceste date referitoare la localizare sunt colectate în mod anonim, într-o formă care nu vă identifică personal, și sunt utilizate de TCL și de partenerii și titularii de
    licență pentru a furniza și îmbunătăți produsele și serviciile bazate pe localizare. De exemplu, dispozitivul dvs. poate transmite poziția sa geografică furnizorilor de aplicații când alegeți să utilizați serviciile de localizare ale acestora.</p>
  <h2>Site-urile și serviciile ale unor terțe părți</h2>
  <p>Site-urile, produsele, aplicațiile și serviciile TCL pot conține link-uri către site-uri, produse și servicii terță parte. Produsele și serviciile noastre pot, de asemenea, să utilizeze sau să ofere produse sau servicii de la terți. Informațiile colectate
    de terți, care pot include date de localizare sau de contact, sunt reglementate de practicile acestora în materie de confidențialitate. Vă recomandăm să aflați mai multe despre practicile privind confidențialitatea ale respectivelor terțe părți.</p>
  <h2>Drepturile dvs.: accesare, modificare, blocare</h2>
  <p>Puteți accesa, consulta și modifica informațiile personale în orice moment, accesând contul sau profilul dvs. de utilizator ori contactându-ne direct. În cazul în care doriți să modificăm sau să ștergem informațiile dvs. personale, este posibil să vă
    solicităm să faceți dovada identității dvs. înainte de a putea procesa cererea. </p>
  <p>De asemenea, puteți solicita ștergerea sau blocarea datelor dvs., după caz, în situația în care considerați că acestea sunt incorecte.</p>
  <p>Pentru orice solicitări de tipul celor descrise mai sus, puteți trimite cererea dvs. la următoarea adresă e-mail:
    <a href="mailto:privacy.europe@tcl.com ">privacy.europe@tcl.com </a>
  </p>
  <p>În anumite jurisdicții și conform anumitor legi privind protecția datelor, puteți avea dreptul de a solicita detalii privind informațiile personale pe care le deținem despre dvs. sau de a solicita corectarea sau ștergerea acestora. </p>
  <p>Vă rugăm să ne ajutați să ne asigurăm că informațiile personale pe care le deținem despre dvs. sunt corecte și la zi. În cazul în care considerați că orice informații personale pe care le avem stocate despre dvs. sunt incorecte sau incomplete, vă rugăm
    să ne contactați la adresa
    <a href="mailto:privacy.europe@tcl.com ">privacy.europe@tcl.com </a> sau să vă adresați în scris departamentului nostru de servicii clienți.</p>
  <h2>Întrebări referitoare la confidențialitate</h2>
  <p>Dacă aveți orice fel de întrebări sau nelămuriri legate de politica noastră de confidențialitate sau de procesarea datelor ori dacă doriți să formulați o plângere referitoare la o posibilă încălcare a legilor locale în materie de confidențialitate,
    vă rugăm să ne contactați. Ne puteți contacta oricând la numărul de telefon corespunzător sau la adresa e-mail alocată țării dvs.</p>
  <p>Toate comunicările sunt examinate, iar răspunsurile sunt trimise, în cazul în care acest lucru este necesar, cât mai curând posibil. Dacă sunteți nemulțumiți de răspunsul primit, puteți adresa plângerea dvs. organismului de reglementare pertinent din
    jurisdicția dvs. Dacă ne solicitați acest lucru, ne vom strădui să vă oferim informații despre căile de atac pertinente, care pot fi aplicabile în cazul dvs.</p>
</div>