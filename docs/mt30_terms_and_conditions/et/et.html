<div>
  <h1>KASUTUSTINGIMUSED</h1>
  <p>Nendes kasutustingimustes antakse teile teavet selle kohta, kuidas te saate kasutada MOVETIME Family Watchi ja selle veebipõhist juurdepääsuteenust (edaspidi: &quot;teenus&quot;). </p>
  <p>Selle teenuse on kättesaadavaks teinud TCL Communication Ltd., edapidi: “TCL”, registriaadress 5/F, Building 22E, 22 Science Park East Avenue, Hong Kong Science Park, Shatin, NT, Hong Kong.</p>
  <p>Palun lugege need kasutustingimused ja meie privaatsuspõhimõtted (edaspidi: &quot;kasutustingimused&quot;) tähelepanelikult läbi. Need kasutustingimused on teie ja TCL Communication Ltd.´i vaheline leping, mida võidakse aeg-ajalt muuta. Kui te kasutustingimustega
    ei nõustu, siis ärge teenust kasutage. Kui te kasutate teenust, siis tähendab see, et nõustute nende kasutustingimustega.
    <br>Selle teenuse eesmärk ja osa sisust ei pruugi olla kohandatud alaealistele. Sellele veebisaidile minnes kinnitate, et te pole alaealine ja et teil on oma koduriigi seaduste kohaselt õigus sellele veebisaidile minna.</p>
  <h2>Kasutusjuhised</h2>
  <p>TCLi konto loomisel või e-garantii registreerimisel küsime teilt isikuandmeid nagu meiliaadress, nimi, sugu, pikkus, kaal, sünnikuupäev, asukoht ja profiili foto. Teie isikuandmeid kogutakse, talletatakse ja töödeldakse vastavalt meie privaatsuspõhimõtetele
    ja kehtivale seadusandlusele, mille peate enne selle teenuse kasutamist läbi lugema.
    <br>Teie meiliaadress on teie TCLi kasutajanimi, millega saate oma kontole sisse logida. Me ei kuva teie meiliaadressi teistele teenuse kasutajatele.
    <br>Võite sisse logida ka kolmanda poole kontoga. Juhul kui logite sisse kolmanda poole kontoga nagu Facebook, Twitter, kasutame teie kasutajanimena kolmanda poole juures registreeritud meiliaadressi. Pidage meeles, et kolmanda poole kontoga registreerimisel
    kehtivad selle kolmanda poole kasutustingimused ja privaatsuspõhimõtted.
    <br>Meie eesmärk on aidata teil tasuta talletada oma andmeid ja tagada neile juurdepääs. </p>
  <h2>Intellektuaalne omand</h2>
  <p>Välja arvatud kasutaja loodud sisu, on teenus, sealhulgas autoriõigused, kaubamärgid ja muud nendes sisalduvad intellektuaalse omandi õigused, kaitstud intellektuaalse omandi õigustega ning TCL või kolmanda poole omand.
    <br>Teenuse ühtegi osa ei tohi paljundada, levitada, muuta ega sellest tuletatud teoseid luua, avalikult esitleda (sealhulgas mis tahes sisu loomine) ega kommertseesmärgil kasutada, välja arvatud juhul, kui seda on vaja selles oleva sisu vaatamiseks ja
    sellise sisu osadest mõistliku arvu koopiate tegemiseks (muutmata kujul), mida kasutatakse isiklikul otstarbel ja mitte kommertseesmärgil.
    <br>Kui teile tundub, et selle rakenduse mis tahes sisuga rikutakse mis tahes kolmanda poole intellektuaalse omandi õigusi, võtke kohe meiega ühendust. Võtame kohe pärast teie teate saamist vajalikud meetmed, et selline rikkumine lõpetada ja mis tahes
    illegaalne sisu eemaldada.
    <br>TCL kaubamärk, logo ja mis tahes muud kaubamärgid, teenusemärgid, graafika ja logod, mida kasutatakse seoses selle veebisaidiga, on TCL või selle litsentsiaatide kaubamärgid või registreeritud kaubamärgid. Muud kaubamärgid, teenusemärgid, graafika
    ja logod, mida kasutatakse seoses selle veebisaidiga, võivad olla nende vastavate omanike kaubamärgid. Teile ei anta mis tahes eespool nimetatud kaubamärgi ega selle kasutamise suhtes mingit õigust ega litsentsi.
    <br>Eespool toodud korra rikkumisel jätab TCL endale õigus paluda teil seadusevastane käitumine kohe lõpetada või juhul, kui selline seadusevastane käitumine ja/või rikkumine jätkub, jätab TCL endale õiguse esitada teie vastu kaebus. </p>
  <h2>Andmekaitse ja privaatsus</h2>
  <p>Mis tahes andmeid, mille te meile annate ja mille põhjal TCL saab tuvastada teie isiku, hoitakse ja töödeldakse vastavalt meie privaatsuspõhimõtetele.
    <br>Seoses meie teenuse kasutamisega võite jagada meiega oma meiliaadressi, et saaksime teiega edaspidi suhelda. Enne oma meiliaadressi avalikustamist vaadake palun läbi meie privaatsuspõhimõtted, et mõista, kuidas me kogume ja kasutame teie kohta käivat
    andmeid, kui te saate juurdepääsu meie veebisaidile või külastate või kasutate seda.
    <br>Teie isikuandmeid kogutakse, talletatakse ja töödeldakse vastavalt meie privaatsuspõhimõtetele ja kehtivale seadusandlusele. </p>
  <h2>Garantiist loobumine; piiratud vastutus</h2>
  <p>TCL pakub teenust põhimõttel &quot;on nagu on&quot;.
    <br>Kehtiva seadusandluse kohaselt ei anna TCL ning tema partnerid, tarnijad ega tütarettevõtted seoses teenuse toimimise, selle sisu või teenuse poolt või kaudu kättesaadavaks tehtavate andmetega mingeid kohustusi ega tagatisi, ei otseseid ega kaudseid.
    Lisaks ei anna TCL ja tema partnerid seoses teenusega mingeid garantiisid, ei otseseid ega kaudseid, sealhulgas, kuid mitte ainult, kaudsed garantiid turustatavuse, valdusõiguse, konkreetseks otstarbeks sobivuse ja õiguste rikkumise kohta. Lisaks
    ei garanteeri TCL teenuse kasutamise püsivust, kättesaadavust mis tahes ajal või konkreetses asukohas, turvalisust või probleemideta toimimist, defektide parandamist ega teenuse vaba olemist viirustest ega muudest võimalikest kahjulikest komponentidest.
    Oma süsteemi varukoopiate tegemise eest vastutate teie.
    <br>TCL ei anna teenuse kohta mingeid lubadusi ega garantiisid ning eelkõige ei anna ta garantiid ega võta vastutust mis tahes nõude eest, mis tuleneb TCL otsusest eemaldada mis tahes andmed või sisu või keelduda nende töötlemisest, teid hoiatada, peatada
    või lõpetada teie juurdepääs teenusele või võtta mis tahes muud meetmed kahtlustatud rikkumise uurimisel ajal või TCL järelduse tulemusena, et on toime pandud nende kasutustingimuste rikkumine; või kui see on seotud kahjudega sissetulekus, äritegevuses
    või kasumis või andmete mis tahes kaotsimineku või rikkumisega seoses sellega, kuidas te rakendust või teenust kasutate.
    <br>TCL ei võta mingil juhul vastutust mis tahes kirjelduse eest, sealhulgas vastutus hooletussejätmise eest (välja arvatud isikuvigastus või surm), mis tahes kahjude eest (sealhulgas, kuid mitte ainult, kahju ettevõttele, tulu vähenemine, kasumi kaotus
    või sellest tulenevad kahjud), mis tulenevad selle teenuse kasutamisest või suutmatusest seda kasutada.
    <br>Nende kasutustingimuste rikkumisel vastutate teie TCL, selle juhtide, ametnike, töötajate, tütarettevõtete, agentide, lepingupoolte ja litsentsiaatide ees sellisest rikkumisest tuleneva mis tahes nõude korral. Vastutate ka mis tahes tegevuse eest,
    mida TCL on teinud nende kasutustingimuste oletatava rikkumise uurimiseks või mis tuleneb TCL avastustest või otsusest, et neid kasutustingimusi on rikutud.</p>
  <h2>Lingid kolmanda poole saitidele</h2>
  <p>Teenus võib sisaldada ka linke veebisaitidele, mida TCL ei kontrolli ega halda. TCL ei vastuta selliste veebisaitide sisu eest. TCL pakub selliseid linke vaid teie mugavuse huvides ega toeta tingimata nendel saitidel olevat materjali. </p>
  <p>Kui te kasutate selliste kolmandate poolte veebisaite, luuakse teie ja selliste kolmandate poolte vahel vahetu suhe. Seetõttu on teie vastutus lugeda läbi selliste kolmandate poolte privaatsuspõhimõtted ja nende kasutustingimused, mis nendele veebisaitidele
    kehtivad, ja neid järgida. Mis tahes kaebused seoses sellise kolmandate poolte veebisaitidega või nende sisuga suunatakse otse sellistele kolmandatele pooltele. </p>
  <h2>Muudatused</h2>
  <p>TCL jätab endale õiguse neid kasutustingimusi mis tahes ajal muuta. Sellistest muudatustest ning lisatingimustest antakse teile teada ning nõustumise korral hakkavad need kohe kehtima ja lisatakse nendesse kasutustingimustesse. Juhul kui te selliste
    muudatustega ei nõustu, pole teenus ega rakendus teile enam kättesaadavad. Kui jätkate teenuse kasutamist vaatamata sellele, et te kasutustingimuste ja nende muudatustega ei nõustu, ei võta TCL endale mingit vastutust sellisest teguviisist tulenevate
    nõuete eest. </p>
  <h2>Kehtiv seadus. Jurisdiktsioon</h2>
  <p>Teenust juhitakse ja hallatakse TCL kontoritest, mis asuvad Hiina Rahvavabariigis. Sellele teenusele juurdepääsuga nõustute, et selle teenuse kasutamisega seonduvate küsimuste suhtes kohaldatakse Hiina Rahvavabariigi seadusi, ilma et võetaks arvesse
    seaduste konflikti põhimõtteid.
    <br>Vaidluse korral või juhul, kui TCL ja teie vahel tekib tulenevalt teenuse kasutamisest või seoses sellega erimeelsusi, tegutsevad pooled kohe ja heas usus, et selline vaidlus lahendada. Kui vaidlust mõistliku aja (kuni kolmkümmend (30) päeva) jooksul
    lahendada ei suudeta, võib kumbki pool esitada sellise vastuolu või vaidluse Hiina Rahvavabariigi pädevatesse kohtutesse.</p>
  <h2>Muud</h2>
  <p>Kui kohus või pädeva jurisdiktsiooni muu kohtuasutus leiab, et mõni nende kasutustingimuste sätetest on kehtetu või jõustamatu, piiratakse või kõrvaldatakse sellised sätted vajaliku miinimumini ja asendatakse kehtiva sättega, mis annab nende kasutustingimuste
    mõtet kõige paremini edasi, nii et need kasutustingimused jäävad kehtima ja jõusse.
    <br>Need kasutustingimused moodustavad teie ja TCL vahelise täieliku lepingu, mille alusel te teenust kasutate, ning on teie ja TCL vahel varem sõlmitud mis tahes muude kirjalike või suuliste lepingute või kokkulepete suhtes ülimuslikud ja tühistavad
    need.
  </p>
</div>