<div>
  <h1>REGULAMIN KORZYSTANIA Z USŁUGI</h1>
  <p>Niniejszy regulamin zawiera zasady korzystania z aplikacji MOVETIME Family Watch oraz usługi online („Usługi”). </p>
  <p>Usługa została opublikowana przez firmę TCL Communication Ltd., zwaną dalej „TCL&quot;, zarejestrowaną pod adresem 5/F, Building 22E, 22 Science Park East Avenue, Hong Kong Science Park, Shatin, NT, Hong Kong.</p>
  <p>Przeczytaj uważnie niniejszy Regulamin oraz naszą Politykę prywatności (zwane dalej „Regulaminem”). Niniejszy Regulamin stanowi umowę pomiędzy użytkownikiem a firmą TCL Communication Ltd., do której co pewien czas mogą być wprowadzane poprawki. Jeśli
    nie zgadzasz z Regulaminem, nie korzystaj z Usługi. Korzystając z Usługi, akceptujesz niniejszy Regulamin.
    <br>Cel i część zawartości niniejszej Usługi nie mogą być stosowane w stosunku do osób niepełnoletnich. Uzyskując dostęp do niniejszej witryny potwierdzasz, że jesteś osobą pełnoletnią i posiadasz uprawnienia do korzystania z tej witryny w świetle prawa
    swojego kraju.</p>
  <h2>Warunki użytkowania</h2>
  <p>Kiedy utworzysz konto TCL lub zarejestrujesz gwarancję elektroniczną, poprosimy cię o pewne dane osobowe, takie jak Twój adres e-mail, nazwisko, płeć, wzrost, masa, data urodzenia, lokalizacja i zdjęcie profilowe. Twoje dane osobowe będą zbierane, przechowywane
    i przetwarzane zgodnie z naszą Polityką prywatności i zgodnie z obowiązującym prawem, które powinieneś przeczytać przed skorzystaniem z niniejszej Usługi.
    <br>Twój adres e-mail będzie stanowił nazwę użytkownika konta TCL używaną podczas logowania na to konto. Nie będzie on widoczny dla innych użytkowników spoza Usługi.
    <br>Możesz też zalogować się, korzystając z kont stron trzecich. Jeśli będziesz logować się, korzystając z konta w serwisie strony trzeciej, takim jak Facebook, Twitter itd., Twój adres e-mail zarejestrowany w tym serwisie zostanie wykorzystany jako nazwa
    użytkownika. Pamiętaj, że kiedy logujesz się, korzystając z konta stron trzecich, obowiązują Cię również regulaminy oraz polityka prywatności tych stron.
    <br>Naszym celem jest pomóc Ci w swobodnym przechowywaniu danych oraz dostępie do nich. </p>
  <h2>Własność intelektualna</h2>
  <p>Poza treściami generowanymi przez użytkowników Usługa, w tym prawa autorskie, znaki towarowe i inne prawa własności intelektualnej, podlega prawom własności intelektualnej i należy do firmy TCL lub strony trzeciej.
    <br>Żadnej części Usługi nie można powielać, rozpowszechniać, modyfikować, tworzyć na jej podstawie prac, odtwarzać publicznie (wliczając w to przetwarzanie treści) ani wykorzystywać w celach komercyjnych. Jedyny wyjątek stanowi użycie niezbędne do przeglądania
    zawartej w nich treści i tworzenia uzasadnionej liczby kopii części tych treści (bez ich modyfikowania) na własny, niekomercyjny użytek.
    <br>Jeśli uważasz, że jakakolwiek zawartość aplikacji narusza prawa własności intelektualnej strony trzeciej, natychmiast nas o tym poinformuj. Kiedy tylko otrzymamy Twoje powiadomienie, podejmiemy niezbędne działanie, mające na celu przerwanie takiego
    naruszenia oraz usunięcie niedozwolonej zawartości.
    <br>Znak towarowy i logo TCL oraz wszelkie inne znaki, grafiki i loga wykorzystane w powiązaniu z niniejszą witryną stanowią znaki towarowe lub zarejestrowane znaki handlowe firmy TCL oraz jej koncesjodawców. Inne znaki towarowe, znaki usługowe i loga
    wykorzystane w powiązaniu z witryną mogą być znakami towarowymi należącymi do odpowiednich firm. Użytkownikowi nie przyznaje się żadnych praw ani licencji na znaki towarowe wskazane powyżej ani na ich używanie.
    <br>W przypadku naruszenia powyższych przepisów firma TCL zastrzega sobie prawo do wystąpienia do użytkownika o zaprzestanie lub naprawienie skutków bezprawnego korzystania albo, jeśli bezprawne korzystanie i/lub naruszenie nadal będą miały miejsce, do
    wniesienia roszczenia przeciwko użytkownikowi. </p>
  <h2>Ochrona danych i prywatność</h2>
  <p>Wszelkie dane, które użytkownik dostarcza firmie TCL w celu jego identyfikacji, są przechowywane i przetwarzane zgodnie z naszą Polityką prywatności.
    <br>W związku z korzystaniem z Usługi, użytkownik może podać nam swój adres e-mail, w celu zapewnienia dalszej komunikacji pomiędzy nim a firmą TCL. Przed podaniem swojego adresu e-mail należy zapoznać się z naszą Polityką prywatności , aby zrozumieć,
    w jaki sposób zbieramy i przechowujemy informacje o użytkowniku uzyskującym dostęp do naszej witryny i korzystającym z niej.
    <br>Dane osobowe użytkownika będą zbierane, przechowywane i przetwarzane zgodnie z naszą Polityką prywatności oraz odpowiednimi przepisami prawa. </p>
  <h2>Wyłączenia gwarancji, ograniczenia odpowiedzialności</h2>
  <p>Usługa jest dostarczana przez firmę TCL „taką jaka jest”.
    <br>W pełnym zakresie dozwolonym przez przepisy właściwego prawa firma TCL, jej partnerzy, dostawcy i spółki stowarzyszone nie składają żadnych oświadczeń i nie udzielają żadnych gwarancji, wyraźnych lub dorozumianych, w związku z działaniem i treścią
    niniejszej Usługi oraz informacjami udostępnianymi na niej lub za jej pośrednictwem. Ponadto firma TCL i jej partnerzy wykluczają wszelkie gwarancje dotyczące Usługi, wyraźne lub dorozumiane, w tym m.in. dorozumiane gwarancje wartości handlowej, własności,
    przydatności do określonego celu czy nienaruszania praw stron trzecich. Co więcej, firma TCL nie gwarantuje, że użycie niniejszej Usługi będzie niezakłócone, możliwe w każdym miejscu i o każdej godzinie, bezpieczne i wolne od błędów, że błędy będą
    naprawiane oraz że Usługa wolna jest od wirusów i innych potencjalnie szkodliwych elementów. Użytkownik pozostaje odpowiedzialny za stworzenie kopii zapasowej swojego systemu.
    <br>Firma TCL nie składa żadnych obietnic ani gwarancji odnośnie Usługi, a zwłaszcza nie udziela gwarancji ani nie będzie odpowiadać za wszelkie roszczenia, wynikające z decyzji firmy TCL o usunięciu jakichkolwiek danych czy zawartości lub o odmowie ich
    przetwarzania, o zawieszeniu lub unieważnieniu prawa dostępu użytkownika do Usługi lub o innej czynności podjętej podczas dochodzenia związanego z domniemanym naruszeniem lub po stwierdzeniu przez firmę TCL naruszenia niniejszego regulaminu; bądź
    wiążące się z utratą dochodu, zamknięciem działalności i stratą zysków lub z jakąkolwiek stratą danych lub uszkodzeniem danych na skutek korzystania przez użytkownika z Aplikacji lub Usługi.
    <br>W żadnym wypadku firma TCL nie przyjmie jakiejkolwiek odpowiedzialności, w tym odpowiedzialności wynikającej z zaniedbania (z wyłączeniem szkody na osobie i śmierci), za jakiekolwiek szkody lub straty (w tym, bez ograniczeń, utratę firmy, dochodu
    lub zysku czy szkodę wynikową), będące wynikiem korzystania z Usługi lub braku umiejętności korzystania z Usługi.
    <br>W przypadku naruszenia niniejszego Regulaminu użytkownik będzie odpowiedzialny wobec firmy TCL, jej dyrektorów, członków zarządu, pracowników, spółek stowarzyszonych, pośredników, kontrahentów i koncesjodawców za wszelkie roszczenia wynikające z tego
    naruszenia. Użytkownik będzie również ponosił odpowiedzialność z tytułu wszelkich działań podjętych przez firmę TCL w ramach prowadzenia dochodzenia w sprawie podejrzenia naruszenia niniejszego Regulaminu lub w wyniku ustalenia lub zdecydowania, że
    naruszenie Regulaminu miało miejsce.</p>
  <h2>Łącza prowadzące do witryn stron trzecich</h2>
  <p>Usługa może też zawierać linki do witryn, które nie podlegają kontroli ani konserwacji przez firmę TCL. Firma TCL nie ponosi odpowiedzialności za zawartość tych witryn. Firma TCL, dostarczając linki, nie musi udzielać poparcia dla treści na nich zawartych.
  </p>
  <p>Korzystanie przez użytkownika z witryn stron trzecich tworzy bezpośrednią relację pomiędzy użytkownikiem a stronami trzecimi. Dlatego obowiązkiem użytkownika jest zapoznać się z polityką prywatności takich stron trzecich i zaakceptować jej regulamin,
    a także regulaminy dotyczące ich witryn. Wszelkie roszczenia związane z takimi witrynami stron trzecich lub znalezioną na nich zawartością będą rozpatrywane przez strony trzecie. </p>
  <h2>Zmiany</h2>
  <p>Firma TCL zastrzega sobie prawo do zmiany niniejszego Regulaminu w każdej chwili. O takich zmianach i dodatkowych regulaminach użytkownik będzie informowany, a jeśli je przyjmie, wejdą w życie ze skutkiem natychmiastowym i zostaną dołączone do niniejszego
    Regulaminu. Jeśli użytkownik nie zaakceptuje takich zmian, jest on zobowiązany do natychmiastowego zaprzestania korzystania z Usługi i Aplikacji. Jeśli użytkownik będzie kontynuować korzystanie z Usługi mimo odrzucenia Regulaminu lub jego zmian, firma
    TCL nie ponosi odpowiedzialności za wszelkie wynikające z tego roszczenia. </p>
  <h2>Właściwe prawo Jurysdykcja</h2>
  <p>Niniejsza usługa jest kontrolowana i obsługiwana przez biuro firmy TCL w Chińskiej Republice Ludowej. Uzyskując dostęp do niniejszej usługi, użytkownik zgadza się, że prawa Chińskiej Republiki Ludowej będą miały zastosowanie do kwestii związanych z
    niniejszą Usługą, bez względu na normy prawa kolizyjnego.
    <br>W przypadku sporu powstałego pomiędzy firmą TCL a użytkownikiem, wynikającego z korzystania z Usługi, strony spróbują rozwiązać taki spór niezwłocznie i w dobrej wierze. Jeśli nie będziemy w stanie rozwiązać takiego sporu w rozsądnym terminie (nie
    przekraczając okresu 30 (słownie: trzydziestu) dni), każda ze stron może przekazać spór do odpowiedniego sądu w Chińskiej Republice Ludowej.</p>
  <h2>Inne</h2>
  <p>Jeżeli jakiekolwiek postanowienie niniejszego Regulaminu zostanie uznane za nieważne lub niewykonalne przez sąd lub inny trybunał w odpowiedniej jurysdykcji, postanowienia takie zostaną ograniczone lub wyeliminowane do niezbędnego minimum i zastąpione
    skutecznym postanowieniem, najlepiej wcielającym w życie niniejszy Regulamin, tak aby zachował on pełną ważność i moc.
    <br>Niniejszy Regulamin stanowi w całości umowę pomiędzy użytkownikiem a firmą TCL w związku z korzystaniem przez użytkownika z Usługi oraz wszelkimi innymi umowami czy porozumieniami w formie ustnej lub pisemnej, istniejącymi już wcześniej pomiędzy użytkownikiem
    a firmą TCL, a które niniejszym zostaną zastąpione lub anulowane.</p>
</div>