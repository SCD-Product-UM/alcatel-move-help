<div>
  <h1>Privaatsuspõhimõtted</h1>
  <h2>Sissejuhatus</h2>
  <p>Meie, “TCL Communication Ltd.&quot; (edaspidi: “meie”, &quot;me&quot; või “TCL”), mõistame teie muret seoses eraelu puutumatusega. Nendes privaatsuspõhimõtetes on selgitatud meie tegevuspõhimõtteid ja tavasid meie klientide isikuandmete ja muu teabe
    suhtes. Tahame teile tagada kindlustunde selle suhtes, kuidas me kogume, kasutame, avaldame ja kaitseme isikuandmeid ja muud teavet, mida me kogume või mille teie meile annate. Nendes privaatsuspõhimõtetes on selgitatud ka seda, kuidas saate meiega
    ühendust võtta, kui teil on seoses oma isikuandmetega küsimusi või probleeme.</p>
  <h2>Käsitlusala</h2>
  <p>Nendes privaatsuspõhimõtetes on kirjeldatud üksikasjalikult meie tegevuspõhimõtteid ja tavasid seoses selliste andmete kogumise, kasutamise ja avaldamisega, mida me kogume oma veebisaitide, tarkvararakenduste, sotsiaalmeedia lehekülgede ja meilisõnumite
    kaudu ning juhul, kui ostate või kasutate meie tooteid või teenuseid, või seoses isikuandmetega, mida meile muul viisil annate.</p>
  <p>Meile isikuandmeid andes, meie veebisaiti külastades või meie tooteid või teenuseid kasutades nõustute, et olete lugenud neid privaatsuspõhimõtteid ja neist aru saanud ning nõustute nende privaatsuspõhimõtete tingimustega.
    <br>Teie isikuandmeid talletatakse ja töödeldakse Euroopa Majanduspiirkonna (“EMP”) turvalistes serverites. Interneti üleilmse iseloomu tõttu võidakse teie isikuandmeid edastada väljaspool EMP-i asuvatesse riikidesse, mille õigussüsteemid ei taga Euroopa
    Liidu ja täpsemalt Prantsusmaa seadustega võrdväärset isikuandmete kaitset, ning kasutades meie veebisaite, tarkvararakendusi, sotsiaalmeedia lehekülgi ja meilisõnumeid ning ostes või kasutades meie tooteid või teenust nõustute selliste tingimustega.
    <br>Võtame kõik mõistlikud meetmed, mida on vaja, et tagada teie isikuandmete talletamine ja töötlemine turvaliselt ja kooskõlas nende privaatsuspõhimõtete ja kehtivate seadustega. </p>
  <h2>Meie poolt kogutavad isikuandmed</h2>
  <p>Need privaatsuspõhimõtted kehtivad selliste isikuandmete kohta, mida saab kasutada konkreetse isikuga ühenduse võtmiseks või tema tuvastamiseks.
    <br>Me kogume andmeid, mida teie meile annate. Mis tahes andmed, mille te annate meile konto ID loomisel, meie toodete või teenuste ostmisel, tarkvaravärskenduse alla laadimisel, meiega ühenduse võtmisel või veebiküsitluse täitmisel, jõuavad turvaliselt
    meieni ja me talletame need turvaliselt.
    <br>Me kogume automaatseid andmeid. Alati, kui te meiega suhtlete, saadetakse meile teatud tüüpi andmeid, mille me salvestame.</p>
  <p>Me kogume meilisuhtluses kasutatud andmeid. Kui te olete avanud meie e-poe veebisaidilt saadetud meili (juhul kui teie arvuti sellist funktsiooni toetab), saadetakse meile sageli sellekohane kinnitus. Selle eesmärk on, et saaksime saadetavaid meile
    kasulikumaks ja huvitavamaks muuta. Et vältida asjatute sõnumite saatmist oma klientidele, võrdleme oma kliendinimekirja teistelt ettevõtetelt saadud nimekirjadega. </p>
  <p>Me kogume andmeid muudest allikatest. Võime saada andmeid teie kohta muudest allikatest, millele olete andnud täieliku volituse edastada selliseid andmeid kolmandatele pooltele, ja lisada sellised andmed meie konto infole. </p>
  <h2>Kuidas me teie isikuandmeid kasutame</h2>
  <ul>
    <li>Meie kogutud isikuandmed võimaldavad meil hoida teid kursis oma tooteuudiste, tarkvaravärskenduste ja tulevaste sündmustega. Kui te ei soovi meie meililistis olla, saate sealt igal ajal lahkuda, värskendades oma eelistusi.</li>
    <li>Me kasutame isikuandmeid ka oma toodete, teenuste, sisu ja reklaami välja töötamisel, arendamisel, kasutamisel, kohaletoimetamisel ja parendamisel ning teie kasutajakogemuse pidevaks parendamiseks.</li>
    <li>Me võime kasutada teie isikuandmeid teie päringutele vastamiseks ja nende täitmiseks.</li>
    <li>Me võime kasutada teie isikuandmeid, sealhulgas sünnikuupäev, isikusamasuse tuvastamiseks, abivahendina teiste kasutajate isikusamasuse tuvastamisel ja asjakohaste teenuste kindlaks määramiseks. Me võime teie sünnikuupäeva kasutada näiteks kasutajakonto
      omanike vanuse kindlaks määramiseks.</li>
    <li>Me võime mõnikord kasutada teie isikuandmeid oluliste teadete saatmiseks, nagu ostudega seonduv suhtlus ning muudatused meie tingimustes ja tegevuspõhimõtetes. See teave on teile meiega suhtlemise seisukohalt oluline ning seetõttu ei saa te sellistest
      teadetest loobuda.</li>
    <li>Me võime teie isikuandmeid kasutada ka ettevõttesisestel eesmärkidel nagu auditeerimine, andmeanalüüs ning teadus- ja arendustegevus, et parendada oma tooteid, teenuseid ja kliendisuhtlust.</li>
  </ul>
  <h2>Mitteisiklike andmete kogumine ja kasutamine</h2>
  <p>Me võime koguda ka andmeid, mis eraldiolevana ei võimalda konkreetset isikut tuvastada. Me võime koguda, kasutada, edastada ja avaldada mitteisiklikke andmeid mis tahes eesmärgil. Siin on mõned näited mitteisiklikest andmetest, mida me võime koguda:</p>
  <ul>
    <li>Mitteisiklikud andmed nagu elukutse, keel, postiindeks, piirkonnakood, unikaalne seadme identifikaator, viite URL, asukoht ja ajavöönd, kus ühte meie toodetest kasutatakse, nii et me saaksime paremini mõista kliendi käitumist ja parendada oma tooteid,
      teenuseid ja reklaami. </li>
    <li>Mitteisiklikud andmed, mis on seotud kliendi tegevustega meie veebisaidil, pilveteenustes ja rakenduste poes ning pärinevad meie muudest toodetest ja teenustest. Selliseid andmeid kogutakse ja kasutatakse, et aidata meil anda oma klientidele kasulikumat
      teavet ja võimaldada meil mõista, milliseid meie veebisaidi osad, tooted ja teenused on kõige huvipakkuvamad. Nendes privaatsuspõhimõtetes käsitletakse sellist tüüpi andmeid mitteisiklike andmetena.</li>
    <li>Üksikasjad selle kohta, kuidas te meie teenuseid kasutate, sealhulgas otsipäringud, mida võidakse kasutada meie pakutavate teenuste tulemuste asjakohasemaks muutmsieks. Selliseid andmeid ei seostata teie IP aadressiga, välja arvatud piiratud juhtudel,
      et tagada meie veebiteenuste kvaliteet.</li>
    <li>Me võime teie sõnaselgel nõusolekul koguda andmeid selle kohta, kuidas te meie seadet ja rakendusi kasutate, et aidata rakenduse arendajatel nende rakendusi parendada.</li>
  </ul>
  <p>Juhul kui me kasutame mitteisiklikke andmeid koos isikuandmetega, käsitletakse selliseid ühisandmeid isikuandmetena.</p>
  <h2>Küpsised ja muud tehnoloogiad</h2>
  <p>Meie veebisaidid, veebiteenused, interaktiivsed rakendused, meilisõnumid ja reklaamid võivad kasutada &quot;küpsiseid&quot; ja muid tehnoloogiaid. Need tehnoloogiad aitavad meil paremini mõista kasutajate käitumist, andes infot selle kohta, milliseid
    meie veebisaitide osi inimesed külastavad, ning hõlbustades reklaamide ja veebiotsingute efektiivsemaks muutmist ja nende tulemuslikkuse hindamist. Me käsitleme küpsiste ja muude tehnoloogiate kogutud andmeid mitte isiklike andmetena. Siiski käsitleme
    IP aadresse või sarnaseid identifikaatoreid isikuandmetena juhul, kui kohaliku seaduse alusel neid nii käsitletakse. Samamoodi käsitleme koos isikuandmetega kasutavaid mitteisiklikke andmeid nende privaatsuspõhimõtete mõistes isikuandmetena juhul,
    kui kohaliku seaduse alusel neid nii käsitletakse.
    <br>Kui te kasutate meie veebisaiti, veebiteenuseid ja rakendusi, kasutavad TCL ja meie partnerid isikuandmete meeldejätmiseks küpsiseid ja muid tehnoloogiaid. Meie eesmärk sellistel juhtudel on muuta teie TCL kogemus mugavamaks ja isiklikumaks. Näiteks
    juhul, kui me teame, et keegi teie arvutit või seadet kasutav isik on ostnud konkreetse toote või kasutanud konkreetset teenust, aitab see meil muuta oma reklaamid ja meilisuhtluse teie huvidele asjakohasemaks.
    <br>Te saate oma sirvijat konfigureerida, nii et see nõustub kõikide küpsistega, ei nõustu mingite küpsistega või teavitab teid küpsise saatmisest. Kõik sirvijad on erinevad, seega tutvuge oma sirvija abimenüüga, et õppida, kuidas küpsise eelistusi muuta.
    Näiteks Microsoft Internet Exploreris saate küpsiseid lubada või keelata, valides &quot;Tööriistad/Interneti suvandid&quot;.
    <br>Mõnedes oma meilisõnumites kasutame &quot;klikitavat URLi&quot;, mis on seotud meie veebisaidi sisuga. Kui kliendid klikivad ühel neist URLidest, läbivad nad enne meie veebisaidi sihtlehele jõudmist eraldi veebiserveri. Me jälgime neid läbiklikitavaid
    andmeid, et teha paremini kindlaks huvi konkreetsete teemade vastu ning mõõta meie kliendisuhtluse efektiivsust. Kui te ei soovi, et teid sellisel viisil jälgitakse, ärge klikkige meilisõnumites toodud tekstil või graafilistel linkidel.</p>
  <h2>Kas me jagame neid andmeid?</h2>
  <p>Me ei jaga isikuandmeid ettevõtete, organisatsioonide ega üksikisikutega väljaspool TCL-d, välja arvatud juhul, kui on täidetud mõni järgmistest tingimustest.
    <br>TCL võib jagada isikuandmeid teie nõusolekul. </p>
  <p>Me võime avaldada isikuandmeid oma tütarettevõtetele, kui seda on vaja teenuste osutamiseks meie või teie poolt. </p>
  <p>Oma funktsioonide täitmiseks teeme koostööd ettevõtete ja üksikisikutega. Selle näited hõlmavad tellimuste täitmist, pakkide kohaletoimetamist, kirjade ja meilide saatmist, korduvate andmete eemaldamist kliendinimekirjadest, andmete analüüsi, turustusabi
    pakkumist, otsitulemuste ja linkide tagamist (sealhulgas tasulised nimekirjad ja lingid), krediitkaardimaksete töötlemist ja klienditeeninduse pakkumist. Neile on kättesaadavad oma funktsioonide täitmiseks vajalikud isikuandmed, kuid nad ei tohi neid
    kasutada muudel eesmärkidel.</p>
  <p>Me jagame isikuandmeid organisatsioonide või üksikisikutega väljaspool oma organisatsiooni juhul, kui me usume, et andmete kättesaadavus, kasutamine, säilitamine või avaldamine on vajalik järgmistel juhtudel: </p>
  <ul>
    <li>kehtiva seaduse, määruse, õigusliku menetluse või valitsuse täitmisele pööratava taotluse täitmine; </li>
    <li>pettuse, turvalisuse või tehniliste küsimustega seonduva kindlaks määramine, vältimine või muul viisil käsitlemine; </li>
    <li>meie kasutajate või avalikkuse õiguste, vara või turvalisuse kaitsmine seadusega nõutud või lubatud määral.</li>
  </ul>
  <p>Teie isikuandmeid võidakse TCL kontserni raames edastada sihtkohta ja hoida sihtkohas, mis on väljaspool EMP-i. Neid võivad töödelda ka väljaspool EMP-i tegutsevad isikud, kes töötavad meie või meie tarnija heaks. Võtame kõik mõistlikud meetmed, mida
    on vaja, et tagada teie isikuandmete käsitlemine turvaliselt ja kooskõlas nende privaatsuspõhimõtetega.</p>
  <h2>Turvalisus ja läbipaistvus</h2>
  <p>Anname oma parima, et võtta kõik mõistlikud füüsilised, tehnilised ja organisatoorsed meetmed ja kord, et tagada meie toodete ja veebisaidi kaudu kogutavate isikuandmete turvalisus.</p>
  <p>Näeme palju vaeva, et kaitsta oma ettevõtet ja mainet ning meie kasutajaid selle eest, et meie säilitatavad isikuandmed poleks kättesaadavad selleks volitamata isikutele ning et sellised isikud ei saaks neid muuta, avaldada ega hävitada. Konkreetsemalt:
  </p>
  <ul>
    <li>Vaatame läbi oma andmete kogumise, talletamise ja töötlemise tavad, sealhulgas füüsilised turvameetmed, et kaitsta süsteeme volitamata juurdepääsu eest; </li>
    <li>Vajadusel kasutame krüpteerimist;</li>
    <li>Vajadusel kasutame parooli kaitset; ja</li>
    <li>Piirame juurdepääsu isikuandmetele oma töötajate, lepingupartnerite ja agentidega, kes peavad selliseid andmeid meie jaoks töötlemise eesmärgil teadma ning kelle suhtes kehtivad ranged lepingulised konfidentsiaalsuskohustused. Selliste kohustuste
      rikkumisel võidakse nende suhtes rakendada karistusmeetmeid või leping lõpetada.
      <br>Sellised meetmed ei vabasta teid siiski kohustusest võtta kasutusele asjakohased meetmed oma isikuandmete turvalisuse tagamiseks, eelkõige lihtsasti äraarvatavate kasutajatunnuste või paroolide vältimine ja tagamine, et te ei avalda oma parooli
      (paroole) ega anna mitte ühelegi teisele isikule juurdepääsu oma kasutajakontole ega isikuandmetele, ning mis tahes muud kohaldatavad kaitsemeetmed.</li>
  </ul>
  <p>Läbipaistvuse seisukohalt on meie eesmärk anda selget teavet kogutavate andmete sisu suhtes, nii et saaksite teha valikuid nende kasutamise osas. </p>
  <p>Kui te jagate oma isikuandmeid ühe meie veebisaidi või seadme kaudu kolmanda poole kontoga nagu Facebook, Google + või Twitter, pidage meeles, et teie isikuandmete puutumatust käsitletakse vastavalt ühe sellise kolmanda poole poolt. Me ei vastuta mis
    tahes kahju eest, mis tuleneb mis tahes andmete kaotsiminekust, kahjustamisest või rikkumisest, mis võivad ilmneda teie kolmanda poole profiilidel, mille üle meil kontrolli pole. </p>
  <p>Mis tahes isikuandmed või sisu, mille te meie veebisaiti või seadmeid kasutades vabatahtlikult avaldate ja mida võivad näha kolmanda poole rakenduste või saitide (nagu jututoad, sõnumid) liikmed, on avalikult nähtavad ning teised võivad neid koguda,
    vaadata ja kasutada. Sellisel juhul vastutate teie selle eest, milliseid isikuandmeid jagate või edastate.</p>
  <h2>Lapsed</h2>
  <p>Me mõistame, kui oluline on võtta täiendavaid ettevaatusabinõusid, et kaitsta meie tooteid ja teenuseid kasutavate laste eraelu puutumatust ja turvalisust. Sellest tulenevalt ei kogu, kasuta ega avalda me teadlikult alla 13-aastaste või asjakohasest
    jurisdiktsioonist tuleneva võrdväärse miinimumvanusega laste isikuandmeid ilma lapsevanema kinnitatud nõusolekuta. Kui me avastame, et oleme kogunud alla 13-aastase või asjakohasest jurisdiktsioonist tuleneva võrdväärse miinimumvanusega lapse isikuandmeid
    ilma lapsevanema kinnitatud nõusolekuta, võtame kasutusele meetmed, et sellised andmed võimalikult ruttu kustutada.</p>
  <h2>Muudatused</h2>
  <p>Meie privaatsuspõhimõtteid võidakse aeg-ajalt muuta. Postitame kõik privaatsuspõhimõtete muudatused sellel leheküljel ja juhul, kui tegemist on oluliste muudatustega, teavitame sellest ka teisiti (sealhulgas teatud teenuste korral meili teel teavitamine
    privaatsuspõhimõtete muudatustest). Me säilitame arhiivis ka nende privaatsuspõhimõtete eelmised versioonid, et saaksite neid vaadata.</p>
  <p>Praeguse versiooni kuupäev on 11. aprill 2016. </p>
  <h2>Isikuandmete säilitamine</h2>
  <p>Me säilitame teie isikuandmeid piiratud aja jooksul, mida on vaja nendes privaatsuspõhimõtetes esiletoodud eesmärkide täitmiseks, välja arvatud juhul, kui seadusega on nõutav või lubatud pikem säilitamisperiood ja ainult ülevalpool kindlaks määratud
    eesmärkidel. Pärast eemärgi saavutamist kustutatakse kõik isikuandmed turvalisel viisil. </p>
  <h2>Asukohapõhised teenused</h2>
  <p>Asukohapõhiste teenuste pakkumiseks TCL toodetel võivad TCL ja meie partnerid ja litsensiaadid koguda, kasutada ja jagada täpseid asukohaandmeid, sealhulgas teie seadme geograafiline asukoht reaalajas. Kus võimalik, võivad asukohapõhised seadmed kasutada
    GPSi, Bluetoothi ja teie IP aadressi ning Wi-Fi pääsupunkti ja mobiilimastide asukohti ning muid tehnoloogiaid, et määrata kindlaks teie seadme ligikaudne asukoht. Välja arvatud juhul, kui annate selleks loa, kogutakse selliseid asukohaandmeid anonüümselt
    kujul, mis ei võimalda tuvastada teie isikut ning kasutatakse TCL ja meie partnerite ja litsentsiaatide poolt asukohapõhiste toodete ja teenuste tagamiseks ja parendamiseks. Näiteks võib teie seade jagada oma geograafilist asukohta rakenduse pakkujatega,
    kui valite nende asukohateenused.</p>
  <h2>Kolmanda poole saidid ja teenused</h2>
  <p>TCL veebisaidid, tooted, rakendused ja teenused võivad sisaldada linke kolmanda poole veebisaitidele, toodetele ja teenustele. Samuti võivad meie tooted ja teenused kasutada või pakkuda kolmandate poolte tooteid või teenuseid. Kolmandate poolte kogutud
    teavet, mis võivad sisaldada näiteks asukoha- või kontaktandmeid, reguleeritakse nende privaatsustavadega. Soovitame teil tutvuda nende kolmandate poolte privaatsustavadega.</p>
  <h2>Teie õigused: juurdepääs, muutmine, blokeerimine</h2>
  <p>Saate igal ajal oma isikuandmed üle vaadata ja neid muuta, logides sisse oma kasutajakontoga, avades oma kasutajaprofiili või võttes meiega otse ühendust. Kui soovite, et muudaksime või kustutaksime teie isikuandmeid, võime enne teie taotluse täitmist
    küsida tõendeid teie identiteedi kohta. </p>
  <p>Vajadusel saate oma andmeid ka kustutada või blokeerida, kui te arvate, et teie andmed pole õiged.</p>
  <p>Mis tahes küsimuste korral võite saata päringu järgmisele meiliaadressile:
    <a href="mailto:privacy.europe@tcl.com ">privacy.europe@tcl.com </a>
  </p>
  <p>Vastavalt teatud jurisdiktsioonidele ja andmekaitseseadustele võib teil olla õigus nõuda üksikasju oma isikuandmete kohta, mida me säilitame, või enda kohta või esitada päring oma isikuandmetemuutmiseks või kustutamiseks. </p>
  <p>Aidake meil tagada, et andmed, mida me teie kohta säilitame, oleksid õiged ja ajakohased. Kui te arvate, et me säilitame teie kohta valesid või mittetäielikke andmeid, võtke meiega ühendust aadressil
    <a href="mailto:privacy.europe@tcl.com ">privacy.europe@tcl.com </a> või kirjutage meie klienditeenindusse.
  </p>
  <h2>Küsimused privaatsuse kohta</h2>
  <p>Kui teil on seoses meie privaatsuspõhimõtete või andmetöötlusega mis tahes küsimusi või probleeme või kui soovite esitada kaebuse kohalike eraelu puutumatuse seaduste võimaliku rikkumise kohta, võtke meiega ühendust. Saate meile alati vastavale numbrile
    helistada või saata oma riigi klienditeenindusse meili.</p>
  <p>Kogu suhtlus vaadatakse läbi ja vastatakse niipea kui võimalik. Kui te ei ole saadud vastusega rahul, võite esitada kaebuse oma jurisdiktsiooni vastavasse asutusse. Soovi korral saame teile anda teavet asjakohaste kaebuste kohta, mis teie juhtumi puhul
    kehtida võivad.</p>
</div>