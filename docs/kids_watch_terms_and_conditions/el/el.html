<div>
  <h1>ΟΡΟΙ ΚΑΙ ΠΡΟΫΠΟΘΕΣΕΙΣ ΧΡΗΣΗΣ</h1>
  <p>Οι παρόντες Όροι και Προϋποθέσεις χρήσης σάς ενημερώνουν σχετικά με το πώς μπορείτε να χρησιμοποιήσετε το MOVETIME και την online υπηρεσία (&quot;Υπηρεσία&quot;), προκειμένου να αποκτήσετε πρόσβαση. </p>
  <p>Αυτή η Υπηρεσία δημοσιεύεται από την TCT Mobile International Limited, η οποία εφεξής αναφέρεται ως &quot;TCT&quot; με καταχωρημένη έδρα στη διεύθυνση Room 19 12 A, Tower 3, China Hong Kong City, 33 Canton Road, Tsim Sha Tsui, Kowloon, Hong-Kong.</p>
  <p>Διαβάστε προσεκτικά τους παρόντες Όρους και Προϋποθέσεις Χρήσης, καθώς και την Πολιτική Απορρήτου (εφεξής &quot;Όροι και Προϋποθέσεις&quot;). Οι παρόντες Όροι και Προϋποθέσεις αποτελούν σύμβαση ανάμεσα σε εσάς και την TCT Mobile International Limited,
    η οποία ενδέχεται να τροποποιείται κατά διαστήματα. Εάν δεν συμφωνείτε με τους Όρους και τις Προϋποθέσεις, δεν πρέπει να χρησιμοποιήσετε την Υπηρεσία. Εάν χρησιμοποιήσετε την Υπηρεσία, αποδέχεστε και συμφωνείτε με τους παρόντες Όρους και Προϋποθέσεις.
    <br>Ο σκοπός και ορισμένο από το περιεχόμενο αυτής της Υπηρεσίας ενδέχεται να μην έχει προσαρμοστεί για ανηλίκους. Αποκτώντας πρόσβαση σε αυτήν την τοποθεσία Web εγγυάστε ότι δεν είστε ανήλικος καθώς και ότι σύμφωνα με τη νομοθεσία της χώρας διαμονής
    σας έχετε το δικαίωμα πρόσβασης στην τοποθεσία Web.</p>
  <h2>Οδηγίες χρήσης</h2>
  <p>Όταν δημιουργήσετε λογαριασμό ALCATEL ή καταχωρίσετε την ηλεκτρονική εγγύηση, θα σας ζητήσουμε να εισάγετε ορισμένες προσωπικές πληροφορίες, όπως είναι η διεύθυνση email, το όνομα, το φύλο, το ύψος, το βάρος, η ημερομηνία γέννησης, η τοποθεσία και η
    φωτογραφία του προφίλ σας. Η συλλογή, η αποθήκευση και η επεξεργασία των προσωπικών πληροφοριών θα πραγματοποιηθούν σύμφωνα με την Πολιτική Απορρήτου και σε συμμόρφωση με την ισχύουσα νομοθεσία, που θα πρέπει να διαβάσετε προτού χρησιμοποιήσετε αυτήν
    την Υπηρεσία.
    <br>Η διεύθυνση email θα είναι το όνομα χρήστη του λογαριασμού ALCATEL, το οποίο θα χρησιμοποιείτε για τη σύνδεση στο λογαριασμό σας. Η διεύθυνση email δεν θα εμφανίζεται σε άλλους χρήστες της Υπηρεσίας.
    <br>Επίσης, μπορείτε να συνδεθείτε με λογαριασμό τρίτου μέρους. Σε περίπτωση που συνδεθείτε μέσω λογαριασμού τρίτου μέρους, όπως είναι το Facebook, το Twitter, ως όνομα χρήστη σας θα χρησιμοποιήσουμε την καταχωρισμένη ηλεκτρονική διεύθυνση που έχετε στο
    εν λόγω τρίτο μέρος. Έχετε υπόψη ότι αν εγγραφείτε με το λογαριασμό τρίτου μέρους, θα ισχύουν αντίστοιχα οι όροι και οι προϋποθέσεις καθώς και η πολιτική απορρήτου του συγκεκριμένου τρίτου μέρους.
    <br>Στόχος μας είναι να σας βοηθήσουμε να αποθηκεύσετε τα δεδομένα σας και να έχετε ελεύθερη πρόσβαση σε αυτά. </p>
  <h2>Πνευματική Ιδιοκτησία</h2>
  <p>Εκτός από το περιεχόμενο που δημιουργείται από τους χρήστες, εάν υπάρχει, η Υπηρεσία, συμπεριλαμβανομένων όλων των πνευματικών δικαιωμάτων, των εμπορικών σημάτων και άλλων δικαιωμάτων πνευματικής ιδιοκτησίας σε αυτήν, προστατεύεται από δικαιώματα πνευματικής
    ιδιοκτησίας που ανήκουν στην TCT ή σε τρίτο μέρος.
    <br>Δεν επιτρέπεται η αναπαραγωγή, η διανομή, η τροποποίηση ή η δημιουργία παράγωγων έργων, η δημόσια εμφάνιση (συμπεριλαμβανομένης της αντιγραφής οποιουδήποτε περιεχομένου) ή η εμπορική εκμετάλλευση οποιουδήποτε τμήματος της Υπηρεσίας, εκτός εάν είναι
    απαραίτητη η προβολή του εν λόγω περιεχομένου και η δημιουργία εύλογου αριθμού αντιγράφων τμημάτων του συγκεκριμένου περιεχομένου (χωρίς τροποποίηση) για προσωπική, μη εμπορική σας χρήση.
    <br>Εάν πιστεύετε ότι τυχόν περιεχόμενο της εφαρμογής παραβιάζει τα δικαιώματα πνευματικής ιδιοκτησίας οποιουδήποτε τρίτου μέρους, επικοινωνήστε μαζί μας άμεσα. Μόλις λάβουμε την ειδοποίησή σας, θα προβούμε στις απαραίτητες ενέργειες, προκειμένου να τερματίσουμε
    την εν λόγω παραβίαση και να καταργήσουμε τυχόν παράνομο περιεχόμενο.
    <br>Το εμπορικό σήμα TCT, το λογότυπο και οποιαδήποτε άλλα εμπορικά σήματα, σήματα υπηρεσιών, γραφικά και λογότυπα που χρησιμοποιούνται στα πλαίσια αυτής της τοποθεσίας Web είναι εμπορικά σήματα ή σήματα κατατεθέντα της TCT ή των δικαιοπαρόχων της. Άλλα
    εμπορικά σήματα, σήματα υπηρεσιών, γραφικά και λογότυπα που χρησιμοποιούνται στα πλαίσια αυτής της τοποθεσίας Web μπορεί να είναι τα εμπορικά σήματα των αντίστοιχων κατόχων τους. Δεν σας έχει παραχωρηθεί δικαίωμα ή άδεια αναφορικά με οποιαδήποτε από
    τα προαναφερόμενα εμπορικά σήματα και για οποιαδήποτε χρήση των εν λόγω εμπορικών σημάτων.
    <br>Εάν προκύψουν κάποιες από τις παραπάνω παραβιάσεις, η TCT διατηρεί το δικαίωμα να σας ζητήσει να προβείτε σε άμεση διακοπή ή διόρθωση της παράνομης χρήσης. Διαφορετικά, σε περίπτωση που η παράνομη χρήση ή/και παραβίαση συνεχιστεί, η TCT διατηρεί το
    δικαίωμα να υποβάλει καταγγελία εναντίον σας. </p>
  <h2>Προστασία Δεδομένων και Απόρρητο</h2>
  <p>Τυχόν λεπτομέρειες που μας παρέχετε από τις οποίες η TCT μπορεί να σας ταυτοποιήσει, διατηρούνται και υφίστανται επεξεργασία σύμφωνα με την Πολιτική Απορρήτου.
    <br>Αναφορικά με την από μέρους σας χρήση της Υπηρεσίας, έχετε τη δυνατότητα να μας κοινοποιήσετε τη διεύθυνση email που έχετε για περαιτέρω επικοινωνία ανάμεσα σε εσάς και την TCT. Προτού καταχωρίσετε τη διεύθυνση email, διαβάστε την Πολιτική Απορρήτου,
    προκειμένου να κατανοήσετε πώς συλλέγουμε και χρησιμοποιούμε πληροφορίες που σας αφορούν, όταν προσπελάζετε, επισκέπτεστε ή χρησιμοποιείτε την τοποθεσία Web.
    <br>Οι προσωπικές πληροφορίες σας θα συλλεχθούν, θα αποθηκευτούν και θα υποστούν επεξεργασία σύμφωνα με την Πολιτική Απορρήτου και την ισχύουσα νομοθεσία. </p>
  <h2>Αποποίηση εγγυήσεων - Περιορισμός ευθυνών</h2>
  <p>Η Υπηρεσία παρέχεται από την TCT &quot;ως έχει&quot;.
    <br>Στο μέγιστο βαθμό που επιτρέπεται από την ισχύουσα νομοθεσία, ούτε η TCT ούτε οι συνεργάτες, οι προμηθευτές ή οι συγγενείς εταιρείες της δεν προβαίνουν σε δηλώσεις ή εγγυήσεις οποιουδήποτε είδους, ρητές ή σιωπηρές, όσον αφορά τη λειτουργία της Υπηρεσίας,
    των περιεχομένων της ή οποιωνδήποτε πληροφοριών που διατίθενται από την Υπηρεσία ή μέσω αυτής. Επιπλέον, η TCT και οι συνεργάτες της αποποιούνται όλες τις εγγυήσεις, ρητές ή σιωπηρές, σχετικά με την Υπηρεσία, συμπεριλαμβανομένων ενδεικτικά των σιωπηρών
    εγγυήσεων περί εμπορευσιμότητας, τίτλου, καταλληλότητας για συγκεκριμένο σκοπό και μη προσβολής πνευματικών δικαιωμάτων. Επίσης, η TCT δεν εγγυάται ότι η χρήση της Υπηρεσίας θα είναι αδιάλειπτη, διαθέσιμη ανά πάσα στιγμή ή από οποιαδήποτε συγκεκριμένη
    τοποθεσία, ασφαλής ή απαλλαγμένη από σφάλματα, ότι τα ελαττώματα θα διορθώνονται ή ότι η Υπηρεσία είναι απαλλαγμένη από ιούς ή άλλα πιθανώς επιβλαβή στοιχεία. Εσείς φέρετε την ευθύνη για τη δημιουργία αντιγράφων ασφαλείας του συστήματός σας.
    <br>Η TCT δεν προβαίνει σε άλλες υποσχέσεις ή εγγυήσεις σχετικά με την Υπηρεσία και συγκεκριμένα δεν εγγυάται και δεν φέρει ευθύνη για οποιαδήποτε αξίωση που προκύπτει από απόφαση που έλαβε η TCT για την κατάργηση ή την άρνηση επεξεργασίας τυχόν πληροφοριών
    ή περιεχομένου, για να σας προειδοποιήσει, για να αναστείλει ή να τερματίσει την πρόσβασή σας στην Υπηρεσία ή για να πραγματοποιήσει οποιαδήποτε άλλη ενέργεια κατά τη διερεύνηση μιας ενδεχόμενης παραβίασης ή ως αποτέλεσμα του συμπεράσματος της TCT
    ότι έχει συμβεί παραβίαση των παρόντων Όρων και Προϋποθέσεων ή η οποία αξίωση σχετίζεται με απώλεια εσόδων, πελατών ή κερδών ή με τυχόν απώλεια δεδομένων ή καταστροφή δεδομένων αναφορικά με την από μέρους σας χρήση της Εφαρμογής ή της Υπηρεσίας.
    <br>Σε καμία περίπτωση η TCT δεν αποδέχεται ευθύνη οποιουδήποτε είδους, συμπεριλαμβανομένης της ευθύνης για αμέλεια (εκτός από τις περιπτώσεις τραυματισμού ή θανάτου), για οποιεσδήποτε ζημίες ή απώλειες (συμπεριλαμβανομένης, ενδεικτικά, της απώλειας πελατών,
    εσόδων, κερδών ή της επακόλουθης απώλειας) που προκύπτουν από την από μέρους σας χρήση ή αδυναμία χρήσης της Υπηρεσίας.
    <br>Εάν παραβείτε τους παρόντες Όρους και Προϋποθέσεις, θα είστε υπεύθυνοι απέναντι στην TCT, τους διευθυντές, τα στελέχη, τους εργαζομένους, τις συγγενείς εταιρείες, τους αντιπροσώπους, τους εργολάβους και τους δικαιοπαρόχους της γα οποιαδήποτε αξίωση
    προκύψει από την παράβαση. Επίσης, θα ευθύνεστε για οποιαδήποτε ενέργεια στην οποία θα προχωρήσει η TCT στο πλαίσιο της διερεύνησής της για ενδεχόμενη παράβαση των παρόντων Όρων και Προϋποθέσεων ή ως αποτέλεσμα των ευρημάτων της ή της απόφασης ότι
    έχει σημειωθεί παράβαση των παρόντων Όρων και Προϋποθέσεων.</p>
  <h2>Σύνδεσμοι προς τοποθεσίες τρίτων μερών</h2>
  <p>Η Υπηρεσία μπορεί, επίσης, να περιέχει συνδέσμους προς τοποθεσίες web, οι οποίες βρίσκονται υπό τον έλεγχο της TCT ή ανήκουν σε αυτήν. Η TCT δεν ευθύνεται για το περιεχόμενο αυτών των υπηρεσιών web. Η TCT παρέχει αυτούς τους συνδέσμους μόνο για τη διευκόλυνσή
    σας και δεν εγκρίνει απαραίτητα το υλικό των συγκεκριμένων τοποθεσιών web.</p>
  <p>Η από μέρους σας χρήση αυτών των τοποθεσιών web τρίτων μερών δημιουργεί μια άμεση σχέση ανάμεσα σε εσάς και τα εν λόγω τρίτα μέρη. Επομένως αποτελεί δική σας ευθύνη να διαβάσετε και να τηρήσετε τις πολιτικές απορρήτου των εν λόγω τρίτων μερών, καθώς
    και τους όρους και τις προϋποθέσεις που ισχύουν για τις τοποθεσίες web τους. Όλες οι αξιώσεις αναφορικά με τις τοποθεσίες web των εν λόγω τρίτων μερών ή με το περιεχόμενο που βρίσκεται στις τοποθεσίες web θα κοινοποιούνται στα εν λόγω τρίτα μέρη.
  </p>
  <h2>Αλλαγές</h2>
  <p>Η TCT διατηρεί το δικαίωμα να τροποποιεί τους παρόντες Όρους και Προϋποθέσεις ανά πάσα στιγμή. Οι συγκεκριμένες τροποποιήσεις, καθώς και οι πρόσθετοι όροι και προϋποθέσεις θα σας γνωστοποιούνται και, αν γίνονται αποδεκτές, θα τίθενται σε άμεση ισχύ
    και θα ενσωματώνονται στους παρόντες Όρους και Προϋποθέσεις. Σε περίπτωση που αρνηθείτε να αποδεχτείτε τις εν λόγω αλλαγές, θα διακοπεί άμεσα η πρόσβασή σας στην Υπηρεσία και την Εφαρμογή. Εάν συνεχίσετε να χρησιμοποιείτε την Υπηρεσία παρά τη διαφωνία
    σας με τους Όρους και τις Προϋποθέσεις ή τυχόν αλλαγή τους, η TCT δεν θα φέρει ευθύνη για οποιεσδήποτε σχετικές αξιώσεις προκύψουν. </p>
  <h2>Ισχύουσα νομοθεσία. Δικαιοδοσία</h2>
  <p>Ο έλεγχος και η λειτουργία αυτής της Υπηρεσίας πραγματοποιείται από τα γραφεία της TCT, τα οποία βρίσκονται στη Λαϊκή Δημοκρατία της Κίνας. Αποκτώντας πρόσβαση σε αυτήν την Υπηρεσία, συμφωνείτε ότι η νομοθεσία της Λαϊκής Δημοκρατίας της Κίνας θα ισχύει
    για τα θέματα που σχετίζονται με τη χρήση της Υπηρεσίας, ανεξάρτητα από τυχόν αντιφάσεις του δικαίου.
    <br>Σε περίπτωση διαφοράς ή διαφωνίας ανάμεσα στην TCT και σε εσάς, η οποία προκύπτει από την από μέρους σας χρήση της Υπηρεσίας ή σχετίζεται με αυτήν, οι συμβαλλόμενοι θα επιχειρήσουν, άμεσα και με καλή πίστη, να επιλύσουν την εν λόγω διαφορά. Εάν δεν
    είναι δυνατό να επιλύσουμε τέτοια διαφορά εντός εύλογου χρονικού διαστήματος (δεν πρέπει να υπερβαίνει τις τριάντα (30) ημέρες), τότε κάθε συμβαλλόμενος μπορεί να υποβάλει προς επίλυση την εν λόγω διένεξη ή διαφορά στα αρμόδια δικαστήρια της Λαϊκής
    Δημοκρατίας της Κίνας.</p>
  <h2>Διάφορα</h2>
  <p>Εάν οποιεσδήποτε από τις διατάξεις των παρόντων Όρων και Προϋποθέσεων κριθούν από κάποιο δικαστήριο ή άλλο διαιτητικό όργανο αρμόδιας δικαιοδοσίας ως άκυρες ή μη εκτελεστέες, οι εν λόγω διατάξεις θα περιορίζονται ή θα εξαλείφονται στον ελάχιστο απαραίτητο
    βαθμό και θα αντικαθίστανται από μια έγκυρη διάταξη που θα εκφράζει όσο το δυνατόν καλύτερα τους παρόντες Όρους και Προϋποθέσεις, έτσι ώστε αυτοί να παραμένουν σε πλήρη ισχύ.
    <br>Οι παρόντες Όροι και Προϋποθέσεις αποτελούν την ενιαία σύμβαση ανάμεσα σε εσάς και την TCT αναφορικά με την από μέρους σας χρήση της Υπηρεσίας και όλες οι υπόλοιπες γραπτές ή προφορικές συμβάσεις ή συμφωνίες που προϋπήρχαν ανάμεσα σε εσάς και την
    TCT σε σχέση με την εν λόγω χρήση, δια του παρόντος, αντικαθίστανται και ακυρώνονται.</p>
</div>