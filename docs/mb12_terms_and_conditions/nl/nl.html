<div>
  <h1>ALGEMENE GEBRUIKSVOORWAARDEN</h1>
  <p>In deze Algemene gebruiksvoorwaarden wordt beschreven hoe u de MOVEBAND en onlineservice (&quot;Service&quot;) mag gebruiken voor toegang. </p>
  <p>Deze Service is gepubliceerd door TCT Mobile International Limited (hierna &quot;TCT&quot; genoemd), geregistreerd te Room 19 12 A, Tower 3, China Hong Kong City, 33 Canton Road, Tsim Sha Tsui, Kowloon, Hongkong.</p>
  <p>Lees deze Algemene gebruiksvoorwaarden en ons Privacybeleid (hierna &quot;Algemene voorwaarden&quot; genoemd) zorgvuldig door. Deze Algemene voorwaarden vormen een contract tussen u en TCT Mobile International Limited en kunnen van tijd tot tijd worden
    aangepast. Als u niet akkoord gaat met de Algemene voorwaarden, moet u de Service niet gebruiken. Als u de Service wel gebruikt, geeft u aan dat u deze Algemene voorwaarden accepteert en hiermee akkoord gaat.
    <br>Het doel en bepaalde inhoud van deze Service zijn mogelijk niet geschikt voor minderjarige gebruikers. Door deze Website te openen, verklaart u dat u niet minderjarig bent en dat u volgens de toepasselijke wetgeving van het land waarin u woont, beschikt
    over de benodigde rechten om de Website te openen.</p>
  <h2>Richtlijnen voor het gebruik</h2>
  <p>Wanneer u een ALCATEL-account maakt of de elektronische garantie registreert, vragen we u enige persoonlijke gegevens te verstrekken, zoals uw e-mailadres, naam, geslacht, lengte, gewicht, geboortedatum, locatie en uw profielfoto. Uw persoonlijke informatie
    wordt verzameld, opgeslagen en verwerkt in overeenstemming met ons Privacybeleid en in overeenstemming met de geldende wetgeving, die u moet lezen voordat u deze Service gebruikt.
    <br>Uw e-mailadres is uw ALCATEL-gebruikersnaam, waarmee u zich kunt aanmelden bij uw account. We laten uw e-mailadres niet zien aan andere gebruikers van de Service.
    <br>U kunt zich ook aanmelden met een account van derden. Als u zich aanmeldt met een account van derden, zoals Facebook of Twitter, gebruiken we het e-mailadres dat bij de betreffende derde partij is geregistreerd als uw gebruikersnaam. Houd er rekening
    mee dat als u zich registreert met uw account van derden, de algemene voorwaarden en het privacybeleid van de betreffende derde partij van toepassing zijn.
    <br>Het is ons doel u te helpen uw gegevens op te slaan en vrij toegankelijk te maken. </p>
  <h2>Intellectueel eigendom</h2>
  <p>De Service, inclusief alle auteursrechten, handelsmerken en andere intellectuele-eigendomsrechten daarin, met uitzondering van de door de gebruiker gegeneerde inhoud, indien aanwezig, worden beschermd door intellectuele-eigendomsrechten en zijn eigendom
    van TCT of een derde partij.
    <br>U mag geen enkel deel van de Service reproduceren, distribueren, aanpassen of hiervan afgeleide werken maken, openbaar weergeven (bijvoorbeeld door inhoud in frames weer te geven) of gebruiken voor commerciële doeleinden, behalve voor zover nodig
    om de inhoud daarin te bekijken en een redelijk aantal kopieën van delen van dergelijke inhoud (zonder aanpassing) te maken voor persoonlijk, niet-commercieel gebruik.
    <br>Neem direct contact met ons op als u meent dat enige inhoud van de applicatie inbreuk maakt op de intellectuele-eigendomsrechten van een derde partij. Zodra we uw melding ontvangen, zullen we de benodigde maatregelen nemen om dergelijke inbreuk te
    beëindigen en onrechtmatige inhoud te verwijderen.
    <br>Het handelsmerk en logo van TCT en alle andere handelsmerken, servicemerken, afbeeldingen en logo&#39;s die worden gebruikt in verband met deze Website, zijn handelsmerken of geregistreerde handelsmerken van TCT of zijn licentieverstrekkers. Andere
    handelsmerken, servicemerken, afbeeldingen of logo&#39;s die worden gebruikt in verband met de Website, kunnen handelsmerken zijn van hun respectieve eigenaren. Aan u worden geen rechten of licenties verleend ten aanzien van alle bovengenoemde handelsmerken
    en het gebruik van dergelijke handelsmerken.
    <br>In geval van inbreuk op het bovenstaande behoudt TCT zich het recht voor u te verzoeken direct te stoppen met het gebruik of het onrechtmatige gebruik te rechtvaardigen. Indien het onrechtmatige gebruik en/of de inbreuk voortduurt, behoudt TCT zich
    het recht voor een aanklacht tegen u in te dienen. </p>
  <h2>Beveiliging en privacy van gegevens</h2>
  <p>Alle gegevens die u aan ons verstrekt waarmee TCT u kan identificeren, worden opgeslagen en verwerkt overeenkomstig ons Privacybeleid.
    <br>In verband met uw gebruik van de Service kunt u uw e-mailadres met ons delen voor verdere communicatie tussen u en TCT. Lees ons Privacybeleid voordat u ons uw e-mailadres verstrekt, zodat u begrijpt hoe we gegevens over u verzamelen en gebruiken
    wanneer u de Website opent, bezoekt of gebruikt.
    <br>Uw persoonlijke gegevens worden verzameld, opgeslagen en verwerkt in overeenstemming met ons Privacybeleid en de toepasselijke wetgeving. </p>
  <h2>Garantieafwijzing; beperkte aansprakelijkheid</h2>
  <p>De Service wordt door TCT geleverd &quot;as is&quot;.
    <br>TCT en zijn partners, leveranciers of gelieerde ondernemingen doen, voor zover mogelijk op grond van het toepasselijke recht, geen uitspraken en bieden garanties van welke aard dan ook, expliciet of impliciet, met betrekking tot de werking van de
    Service, de inhoud daarvan of enige informatie die beschikbaar wordt gesteld door of via de Service. Daarnaast wijzen TCT en zijn partners alle garanties met betrekking tot de Service, expliciet of impliciet, van de hand, inclusief maar niet beperkt
    tot de impliciete garanties van verkoopbaarheid, eigendomsrecht, geschiktheid voor een bepaald doel en niet-inbreuk. Bovendien geeft TCT geen garanties dat de website ononderbroken, altijd en overal, veilig en zonder fouten kan worden gebruikt, dat
    defecten worden gecorrigeerd of dat de Service geen virussen of andere potentieel schadelijke componenten bevat. U bent zelf verantwoordelijk voor het maken van back-ups van uw eigen systeem.
    <br>TCT doet geen beloften en geeft geen garanties met betrekking tot de Service en geeft specifiek geen garanties en is niet aansprakelijk voor elke vordering als gevolg van een besluit genomen door TCT om gegevens of inhoud te verwijderen of niet te
    verwerken, om u te waarschuwen, om uw toegang tot de Service op te schorten of te beëindigen of andere maatregelen te nemen tijdens het onderzoek naar vermeende inbreuk of als gevolg van de conclusie van TCT dat deze Algemene voorwaarden zijn geschonden;
    hetzij met betrekking tot verlies van inkomsten, omzet of winst, hetzij met betrekking tot enig verlies of beschadiging van gegevens in verband met uw gebruik van de Applicatie of de Service.
    <br>In geen enkel geval aanvaardt TCT aansprakelijkheid voor enige schade, inclusief aansprakelijkheid voor nalatigheid (behalve voor persoonlijk letsel of overlijden), voor welke schade of verlies dan ook (met inbegrip van, maar niet beperkt tot, verlies
    van omzet, inkomsten, winst of gevolgschade) voortvloeiend uit het gebruik van de Service of de onmogelijkheid de Service te gebruiken.
    <br>Als u deze Algemene voorwaarden schendt, bent u aansprakelijk jegens TCT, zijn bestuurders, functionarissen, werknemers, gelieerde ondernemingen, agenten, freelancers en licentieverstrekkers voor elke vordering die voortvloeit uit uw schending. U
    bent ook aansprakelijk voor elke activiteit ondernomen door TCT als onderdeel van zijn onderzoek naar een vermoede schending van deze Algemene voorwaarden, of als gevolg van zijn bevindingen of besluit dat deze Algemene voorwaarden zijn geschonden.</p>
  <h2>Koppelingen naar sites van derden</h2>
  <p>De Service kan ook koppelingen bevatten naar websites die buiten de controle van TCT vallen of die niet door TCT worden onderhouden. TCT is niet verantwoordelijk voor het gebruik van deze websites. TCT biedt de koppelingen alleen voor uw gemak en onderschrijft
    niet noodzakelijkerwijs het materiaal op deze sites.</p>
  <p>Bij gebruik door u van deze websites van derden ontstaat een directe relatie tussen u en deze derde partijen. Het is daarom uw eigen verantwoordelijkheid het privacybeleid en de voorwaarden van deze derde partijen die van toepassing zijn op deze websites
    te lezen en na te leven. Alle vorderingen met betrekking tot dergelijke websites van derden of inhoud op deze websites worden naar deze derden geleid. </p>
  <h2>Wijzigingen</h2>
  <p>TCT behoudt zich het recht voor deze Algemene voorwaarden op elk moment te wijzigen. Dergelijke wijzigingen en aanvullende voorwaarden worden met u gecommuniceerd en zijn, indien geaccepteerd, direct van kracht en worden opgenomen in deze Algemene voorwaarden.
    Als u dergelijke wijzigingen niet accepteert, moet u direct uw toegang tot de Service en de Applicatie beëindigen. Als u uw gebruik van de Service vervolgt terwijl u niet akkoord gaat met de Algemene voorwaarden of de wijzigingen hiervan, is TCT niet
    aansprakelijk voor vorderingen die hieruit voortvloeien. </p>
  <h2>Toepasselijk recht, rechtsgebied</h2>
  <p>Deze Service wordt beheerd en geëxploiteerd door TCT-vestigingen in de Volksrepubliek China. Door deze Service te openen, gaat u ermee akkoord dat de wetgeving van de Volksrepubliek China van toepassing is op zaken met betrekking tot het gebruik van
    deze Service, zonder acht te slaan op conflicten van rechtsprincipes.
    <br>Bij een geschil of meningsverschil tussen TCT en u dat voortvloeit uit of verband houdt met uw gebruik van de Service, zullen de partijen direct en in goed vertrouwen proberen dergelijke geschillen op te lossen. Als we dergelijke geschillen niet binnen
    een redelijke tijd (maximaal dertig dagen) kunnen oplossen, kunnen beide partijen dergelijke geschillen of strijdpunten voorleggen aan de bevoegde rechtbanken van de Volksrepubliek China.</p>
  <h2>Diversen</h2>
  <p>Als een van de bepalingen in deze Algemene voorwaarden door een rechtbank of ander bevoegd rechtsorgaan nietig of als niet-afdwingbaar wordt verklaard, wordt deze bepaling verwijderd of tot het noodzakelijke minimum beperkt en vervangen door een geldige
    bepaling die de bedoeling van deze Algemene voorwaarden zo goed mogelijk belichaamt, zodat deze onverminderd geldig en van kracht blijft.
    <br>Deze Algemene voorwaarden vormen de volledige overeenkomst tussen u en TCT met betrekking tot het gebruik van de Service, en alle andere schriftelijke of mondelinge overeenkomsten of afspraken die voorheen tussen u en TCT bestonden met betrekking
    tot dergelijk gebruik komen hiermee te vervallen.</p>
</div>