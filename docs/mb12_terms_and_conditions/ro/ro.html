<div>
  <h1>TERMENI ȘI CONDIȚII DE UTILIZARE</h1>
  <p>Acest set de Termeni și condiții de utilizare vă informează cu privire la modul în care puteți utiliza aplicația MOVEBAND și serviciul online („Serviciul”). </p>
  <p>Acest Serviciu este oferit de compania TCT Mobile International Limited, denumită în continuare „TCT”, cu sediul la adresa Room 19 12 A, Tower 3, China Hong Kong City, 33 Canton Road, Tsim Sha Tsui, Kowloon, Hong-Kong.</p>
  <p>Citiți cu atenție următorul set de Termeni și condiții de utilizare și Politica de confidențialitate (în continuare „Termeni și condiții”). Acest set de Termeni și condiții reprezintă un contract între dvs. și TCT Mobile International Limited care poate
    fi modificat ocazional. Dacă nu sunteți de acord cu Termenii și condițiile, nu utilizați Serviciul. Utilizarea Serviciului presupune acceptarea Termenilor și condițiilor.
    <br>Scopul acestui Serviciu și anumite conținuturi oferite de acesta nu pot fi adaptate pentru minori. Prin accesarea acestui site, certificați faptul că nu sunteți minor și că aveți dreptul, conform legii din țara dvs. de rezidență, să accesați acest
    site.
  </p>
  <h2>Instrucțiuni de utilizare</h2>
  <p>Când creați un cont ALCATEL sau înregistrați o garanție electronică, vă vom cere să ne furnizați și anumite informații personale, cum ar fi adresa e-mail, numele, sexul, înălțimea, greutatea, data nașterii, locul în care vă aflați și o fotografie de
    profil. Toate datele personale vor fi culese, stocate și procesate în conformitate cu politica noastră de confidențialitate și cu legile aplicabile, pe care trebuie să le consultați înainte de a utiliza acest Serviciu.
    <br>Adresa e-mail va fi numele dvs. de utilizator ALCATEL pe care îl veți utiliza pentru a vă accesa contul. Adresa dvs. e-mail nu va fi afișată celorlalți utilizatori ai Serviciului.
    <br>Aveți și opțiunea de a vă conecta cu un cont terță parte. În cazul în care vă conectați folosind un cont terță parte, cum ar fi Facebook, Twitter, vom utiliza ca nume de utilizator adresa e-mail înregistrată în respectivele conturi terță parte. Rețineți
    că, în cazul în care vă înscrieți folosind contul dvs. terță parte, se vor aplica termenii și condițiile și politica de confidențialitate aplicate de respectiva terță parte.
    <br>Scopul nostru este să vă ajutăm să vă stocați datele gratuit și să aveți acces la acestea. </p>
  <h2>Proprietatea intelectuală</h2>
  <p>Cu excepția conținutului generat de utilizatori, dacă există astfel de conținut, Serviciul, inclusiv toate drepturile de autor, mărcile comerciale și alte drepturi de proprietate intelectuală conexe, este protejat prin drepturi de proprietate intelectuală
    și este deținut de TCT sau o terță parte.
    <br>Nu aveți dreptul să reproduceți, distribuiți, modificați sau creați lucrări derivate din orice parte a Serviciului, să o afișați public (nici prin încadrare într-un alt context) sau să o utilizați în scopuri comerciale. Reprezintă o excepție operațiunile
    necesare pentru afișarea conținutului și crearea unui număr acceptabil de copii după conținut (fără a face modificări) pentru uz personal și în scopuri necomerciale.
    <br>În cazul în care considerați că orice conținut al aplicației încalcă drepturile de proprietate intelectuală ale oricărei terțe părți, contactați-ne imediat. De îndată ce primim notificarea dvs., vom lua măsurile necesare pentru a înceta această încălcare
    și a elimina conținutul ilicit.
    <br>Marca TCT, logoul și orice alt fel de mărci comerciale, mărci de servicii, elemente grafice și logouri utilizate în legătură cu acest Site sunt mărci comerciale sau mărci comerciale înregistrate ale companiei TCT și licențiatorilor săi. Celelalte
    mărci comerciale, mărci de servicii și logouri utilizate în legătură cu acest Site pot fi mărci comerciale ale deținătorilor respectivi. Nu aveți niciun drept și nicio licență în ceea ce privește mărcile comerciale susmenționate și orice utilizare
    a acestor mărci comerciale.
    <br>În cazul în care se încalcă oricare dintre dispozițiile de mai sus, compania TCT își rezervă dreptul de a vă cere să încetați sau să rectificați imediat utilizarea ilicită. În cazul în care nu îndepliniți această cerință, compania TCT își rezervă
    dreptul de a depune o plângere împotriva dvs. </p>
  <h2>Protecția datelor și confidențialitatea</h2>
  <p>Orice fel de informații pe care ni le furnizați și prin care compania TCT vă poate identifica sunt păstrate și procesate în conformitate cu Politica noastră de confidențialitate.
    <br>În ceea ce privește utilizarea Serviciului de către dvs., ne puteți furniza adresa dvs. e-mail pentru a comunica în continuare cu TCT. Înainte de a furniza adresa e-mail, consultați Politica noastră de confidențialitate pentru a înțelege modul în
    care colectăm și utilizăm informațiile dvs. când accesați Site-ul, navigați pe acesta sau îl utilizați.
    <br>Datele personale vor fi colectate, stocate și procesate în conformitate cu Politica noastră de confidențialitate și legile aplicabile. </p>
  <h2>Renunțarea la garanție; limitarea răspunderii</h2>
  <p>Serviciul este furnizat de compania TCT „ca atare”.
    <br>În limita maximă aplicabilă prin lege, nici compania TCT și nici partenerii, furnizorii și afiliații săi nu fac nicio declarație și nu își asumă nicio garanție de niciun fel, expresă sau implicită, cu privire la funcționarea Serviciului, conținutului
    acestuia sau orice informații furnizate de sau prin acest site. În plus, compania TCT și partenerii săi nu își asumă responsabilitatea pentru garanțiile privind Serviciul, exprese sau implicite, inclusiv garanțiile implicite de comercializare, titlu
    de proprietate, adecvare pentru un anumit scop și de necălcare a drepturilor, dar fără limitare la acestea. Mai mult decât atât, compania TCT nu garantează disponibilitatea neîntreruptă a Serviciului oricând și oriunde, siguranța utilizării acestuia,
    lipsa de erori, remedierea erorilor sau faptul că Serviciul nu conține viruși sau alte elemente potențial dăunătoare. Este responsabilitatea dvs. să realizați copii de rezervă după sistemul dvs.
    <br>Compania TCT nu face nicio promisiune și nu oferă nicio garanție cu privire la Serviciu și, în special, nu garantează și nu își asumă nicio responsabilitate pentru nicio revendicare care rezultă dintr-o decizie a companiei TCT de a elimina sau a refuza
    să fie procesate orice fel de informații sau conținut, de a vă avertiza, de a suspenda sau anula accesul dvs. la Serviciu ori de a lua orice altă măsură în timpul investigării unei încălcări suspectate ori ca urmare a unei concluzii a companiei TCT
    că a avut loc o încălcare a acestor Termeni și condiții. Totodată, compania nu garantează și nu își asumă nicio responsabilitate pentru revendicări care au legătură cu pierderi din venit, de contracte sau de profit sau orice altă pierdere de date
    sau deteriorarea acestora din cauza utilizării Aplicației sau Serviciului de către dvs.
    <br>În niciun caz, compania TCT nu își asumă nicio responsabilitate pentru nicio descriere, inclusiv responsabilitatea pentru neglijență (cu excepția cazului de vătămare corporală sau deces), pentru niciun fel de daune sau pierderi (inclusiv pierderi
    de contracte, venituri, profit sau prejudicii indirecte, dar fără limitare la acestea) care rezultă din utilizarea sau incapacitatea de utilizare a Serviciului.
    <br>Dacă încălcați Termenii și condițiile, veți răspunde în fața companiei TCT, a directorilor, membrilor conducerii, angajaților, afiliaților, agenților, contractanților și licențiatorii acesteia, pentru toate revendicările care rezultă din această încălcare.
    De asemenea, veți fi făcut responsabil pentru orice măsură luată de TCT ca parte a investigării presupusei încălcări a Termenilor și condițiilor sau ca rezultat al constatărilor ori deciziei că a avut loc o încălcare a Termenilor și condițiilor.</p>
  <h2>Linkurile către site-urile terțelor părți</h2>
  <p>Serviciul poate conține linkuri către site-uri care nu se află sub controlul companiei TCT și nu sunt întreținute de aceasta. Compania TCT nu este responsabilă pentru conținutului acestor site-uri. Compania TCT oferă aceste linkuri numai pentru a vă
    ajuta și nu este neapărat de acord cu materialele de pe aceste site-uri. </p>
  <p>Prin utilizarea acestor site-uri ale unor terțe părți, se va forma o relație directă între dvs. și respectivele terțe părți. Prin urmare, este responsabilitatea dvs. să citiți și să respectați politicile de confidențialitate și termenii și condițiile
    acestor terțe părți, aplicabile în cazul site-urilor lor. Orice reclamație cu privire la site-urile terțelor părți sau la conținutul de pe acestea va fi adresată terțelor părți. </p>
  <h2>Modificări</h2>
  <p>Compania TCT își rezervă dreptul de a modifica Termenii și condițiile în orice moment. Veți fi notificat cu privire la modificările și adăugarea unor termeni și condiții și, dacă le acceptați, vor intra în vigoare imediat și vor fi integrate în setul
    actual de Termeni și condiții. În cazul în care refuzați modificările, accesul dvs. la Serviciu și Aplicație va fi interzis imediat. Dacă veți continua să utilizați Serviciul chiar dacă nu sunteți de acord cu Termenii și condițiile sau orice modificări
    aduse acestora, compania TCT nu va fi responsabilă pentru nicio revendicare rezultată ulterior. </p>
  <h2>Legile aplicabile. Jurisdicția</h2>
  <p>Acest Serviciu este controlat și pus în funcțiune de birourile TCT cu sediul în Republica Populară Chineză. Dacă accesați Serviciul, acceptați aplicarea legislației Republicii Populare Chineză referitoare la utilizarea Serviciului, fără a ține cont
    de principiile conflictelor de legi.
    <br>În cazul unor litigii, al unui dezacord între compania TCT și dvs. cauzat sau legat de utilizarea Serviciului de către dvs., părțile vor încerca, prompt și cu bună credință, să soluționeze orice astfel de litigiu. Dacă nu reușim să rezolvăm orice
    astfel de dispută într-un interval rezonabil de timp (nu mai mult de treizeci (30) de zile), oricare parte poate înainta controversa sau disputa instanțelor competente din Republica Populară Chineză.</p>
  <h2>Diverse</h2>
  <p>Dacă oricare dintre prevederile acestor Termeni și condiții sunt considerate nule și neaplicabile de către o instanță sau alt tribunal din jurisdicția competentă, acest prevederi vor fi limitate sau eliminate în limita maximă necesară și înlocuite cu
    prevederi valabile care să încorporeze cel mai bine intenția acestor Termeni și condiții, astfel încât să rămână în vigoare.
    <br>Acest set de Termeni și condiții constituie întregul acord dintre dvs. și compania TCT în ceea ce privește utilizarea Serviciului de către dvs. și orice alte acorduri scrise sau orale ori convenții existente deja între dvs. și compania TCT privind
    utilizarea sunt înlocuite și anulate de prezentul document.</p>
</div>