<div>
  <h1>POGOJI IN DOLOČILA ZA UPORABO</h1>
  <p>V teh pogojih in določilih za uporabo je opredeljeno, kako lahko uporabljate MOVEBAND in spletno storitev (»storitev«) za dostop. </p>
  <p>To storitev je objavila družba TCL Communication Ltd., v nadaljevanju »TCL«, registrirana na naslovu 5/F, Building 22E, 22 Science Park East Avenue, Hong Kong Science Park, Shatin, NT, Hong Kong.</p>
  <p>Pozorno preberite te pogoje in določila za uporabo ter naš pravilnik o zasebnosti (v nadaljevanju »pogoji in določila«). Ti pogoji in določila predstavljajo pogodbo med vami in družbo TCL Communication Ltd. ter se lahko občasno spremenijo. Če se z njimi
    ne strinjate, ne uporabljajte storitve. Z uporabo storitve sprejemate te pogoje in določila ter se z njimi strinjate.
    <br>Predviden namen in določena vsebina te storitve morda nista primerna za mladoletne osebe. S tem, ko dostopate do tega spletnega mesta, potrjujete, da ste polnoletna oseba in ste upravičeni do dostopa v skladu z zakonodajo v državi, kjer imate stalno
    prebivališče.
  </p>
  <h2>Smernice za uporabo</h2>
  <p>Ko ustvarite račun TCL ali se registrirate za e-garancijo, boste morali vnesti nekaj osebnih podatkov, kot so e-poštni naslov, ime, spol, višina, teža, datum rojstva, lokacija in profilna slika. Zbiranje, shranjevanje in obdelava vaših osebnih podatkov
    potekajo v skladu z našim pravilnikom o zasebnosti in veljavno zakonodajo, kar morate prebrati pred uporabo te storitve.
    <br>Vaš e-poštni naslov bo vaše uporabniško ime za prijavo v račun TCL. Vašega e-poštnega naslova ne bomo prikazovali drugim uporabnikom storitve.
    <br>Prijavite se lahko tudi z računom drugega ponudnika. Če se prijavite z računom drugega ponudnika, na primer Facebook, Twitter, bo e-poštni naslov, ki ste ga registrirali pri drugem ponudniku, uporabljen kot vaše uporabniško ime. Opomba: če se registrirate
    z računom drugega ponudnika, za vas veljajo pogoji in določila ter pravilnik o zasebnosti zadevnega drugega ponudnika.
    <br>Naš cilj je, da vam pomagamo pri shranjevanju in dostopu do vaših podatkov. </p>
  <h2>Intelektualna lastnina</h2>
  <p>Storitev, vključno z avtorskimi pravicami, blagovnimi znamkami in drugimi pravicami intelektualne lastnine, je zaščitena s pravicami intelektualne lastnine ter je v lasti družbe TCL oziroma drugega ponudnika (to ne velja za vsebino, ki jo ustvari uporabnik).
    <br>Prepovedano je razmnoževanje, širjenje, spreminjanje ali ustvarjanje izpeljanih del, javno prikazovanje (vključno s posameznimi posnetki vsebine) in komercialno izkoriščanje kakršnega koli dela storitve, ko to ni potrebno za ogled vsebine in ko ne
    gre zgolj za ustvarjanje smiselnega števila kopij (brez sprememb) za osebno, nekomercialno rabo.
    <br>Če menite, da določena vsebina aplikacije krši katere koli pravice intelektualne lastnine drugega ponudnika, nas o tem nemudoma obvestite. Takoj po prejemu vašega obvestila bomo ustrezno ukrepali in preprečili takšno morebitno kršitev in odstranili
    prepovedano vsebino.
    <br>Blagovna znamka TCL, logotip in druge blagovne znamke, storitvene znamke, grafika in logotipi, ki se uporabljajo v povezavi s tem spletnim mestom, so blagovne znamke ali registrirane blagovne znamke družbe TCL ali njenih izdajateljev licenc. Druge
    blagovne znamke, storitvene znamke, grafika in logotipi, ki se uporabljajo v povezavi s tem spletnim mestom, so lahko blagovne znamke njihovih lastnikov. V zvezi s katero koli zgoraj omenjeno blagovno znamko in kakršno koli uporabo te blagovne znamke
    vam ni dodeljena nobena pravica oziroma licenca.
    <br>V primeru kršitve zgoraj omenjenega si družba TCL pridržuje pravico, da od vas zahteva, da takoj prenehate z nezakonito uporabo oziroma, če se nezakonita uporaba in/ali kršenje nadaljuje, si družba TCL pridržuje pravico, da proti vam vloži tožbo.
  </p>
  <h2>Zaščita podatkov in zasebnost</h2>
  <p>Informacije, ki nam jih posredujete in vključujejo osebne podatke, se shranjujejo in obdelujejo v skladu s pravilnikom o zasebnosti družbe TCL.
    <br>V povezavi z vašo uporabo storitve nam lahko posredujete svoj e-poštni naslov za nadaljnjo komunikacijo med vami in družbo TCL. Preden to storite, preberite naš pravilnik o zasebnosti, kjer je opisano, kako potekata zbiranje in uporaba vaših podatkov,
    ko dostopate do spletnega mesta, ga obiščete ali uporabljate.
    <br>Vaši osebni podatki se zbirajo, shranjujejo in obdelujejo v skladu z našim pravilnikom o zasebnosti in veljavno zakonodajo. </p>
  <h2>Zavračanje odgovornosti; omejitev odgovornosti</h2>
  <p>Družba TCL zagotavlja storitev »takšno, kot je«.
    <br>V polnem obsegu, ki ga dovoljuje veljavna zakonodaja, družba TCL in njeni partnerji, dobavitelji ali podružnice ne dajejo nobenih izjav ali garancij, izrecnih ali nakazanih, za delovanje storitve, njeno vsebino ali druge informacije, ki so dostopne
    prek storitve. Poleg tega družba TCL in njeni partnerji zavračajo vse garancije, izrecne ali nakazane, v zvezi s storitvijo, kar brez omejitev vključuje nakazane garancije glede prodajnosti, lastništva, primernosti za določen namen in nekršitve. Družba
    TCL prav tako ne jamči, da bo uporaba storitve neprekinjena, na voljo vedno in na vseh lokacijah, varna ali brezhibna, da bodo napake odpravljene ali da bo storitev brez virusov ali drugih morebitno škodljivih vsebin. Sami ste odgovorni za varnostno
    kopiranje sistema.
    <br>Družba TCL ne daje nobenih drugih obljub ali jamstev glede storitve ter zlasti ne jamči in odgovarja za kateri koli zahtevek na podlagi lastne odločitve o tem, da bo odstranila ali zavrnila obdelavo katere koli informacije ali vsebine, vas opozorila,
    začasno ali trajno prekinila vaš dostop do storitve ali kako drugače ukrepala med preiskavo domnevne kršitve ali kot posledica lastne ugotovitve, da je prišlo do kršitve teh pogojev in določil; ali v zvezi z izgubo dohodka, posla ali dobička ali kakršno
    koli izgubo ali poškodovanjem podatkov v povezavi z vašo uporabo aplikacije ali storitve.
    <br>Družba TCL v nobenem primeru ne sprejema odgovornosti za kateri koli opis, vključno z odgovornostjo za malomarnost (razen v primeru telesne poškodbe ali smrti), kakršno koli škodo ali izgubo (kar brez omejitev vključuje izgubo posla, prihodka, dobička
    ali posledično izgubo), ki izhaja iz uporabe storitve oziroma vaše nezmožnosti uporabe storitve.
    <br>Če kršite te pogoje in določila, družbi TCL, njenim direktorjem, vodjem, zaposlenim, podružnicam, zastopnikom, pogodbenikom in izdajateljem licenc odgovarjate za vse zahtevke, ki izhajajo iz takšne kršitve. Prav tako ste odgovorni za vsako dejanje,
    ki ga družba TCL izvede v okviru lastne preiskave domnevne kršitve teh pogojev in določil oziroma je posledica ugotovitve, da je prišlo do kršitve teh pogojev in določil.</p>
  <h2>Povezave do mest drugih ponudnikov</h2>
  <p>Storitev lahko vključuje tudi povezave do spletnih mest, ki niso pod nadzorom družbe TCL oziroma jih le-ta ne vzdržuje. Družba TCL ni odgovorna za vsebino takšnih spletnih mest. Družba TCL vam zagotavlja te povezave zaradi priročnosti in morda ne odobrava
    njihove vsebine. </p>
  <p>S tem, ko uporabljate spletno mesto drugega ponudnika, ste v neposrednem razmerju njim. Zato je vaša odgovornost, da preberete in upoštevate pravilnike o zasebnosti ter pogoje in določila zadevnega drugega ponudnika, ki veljajo za njegovo spletno mesto.
    Vsi zahtevki v zvezi s takšnim spletnim mestom drugega ponudnika ali vsebino spletnega mesta bodo posredovani zadevnemu drugemu ponudniku. </p>
  <h2>Spremembe</h2>
  <p>Družba TCL si pridržuje pravico, da kadar koli spremeni te pogoje in določila. O takšnih spremembah ter dodatnih pogojih in določilih boste obveščeni; če jih boste sprejeli, bodo takoj začeli veljati in bodo vključeni v te pogoje in določila. Če takšnih
    sprememb ne boste sprejeli, morate takoj prenehati uporabljati storitev in aplikacijo. Če boste kljub nestrinjanju s pogoji in določili oziroma spremembami še naprej uporabljali storitev, družba TCL ne bo odgovorna za zahtevke, ki lahko iz tega izhajajo.
    </p>
  <h2>Veljavna zakonodaja. Pristojnost</h2>
  <p>To storitev nadzorujejo in upravljajo v prostorih družbe TCL na Kitajskem. Če dostopate do te storitve, to pomeni, da se strinjate, da v zvezi z uporabo te storitve velja zakonodaja Kitajske brez pravice do sklicevanja na pravila o navzkrižju določb
    zakonodaje.
    <br>V primeru spora ali nesoglasja med vami in družbo TCL, ki izhaja iz vaše uporabe storitve ali v povezavi z njo, si bosta obe pogodbeni stranki prizadevali takšen spor ali nesoglasje razrešiti hitro in dobronamerno. Če takšnega spora ni mogoče razrešiti
    v razumnem času (v tridesetih (30) dneh), se lahko katera koli od pogodbenih strank v zvezi s tem obrne na pristojno kitajsko sodišče.</p>
  <h2>Razno</h2>
  <p>Če za katero koli določbo teh pogojev in določil sodišče ali drug pristojni organ odloči, da je nična ali neizvršljiva, bo takšna določba kar se da omejena ali odstranjena ter zamenjana z veljavno določbo, ki najbolje pooseblja namen teh pogojev in
    določil, tako da bodo ostali v polni veljavi.
    <br>Ti pogoji in določila predstavljajo celotno pogodbo med vami in družbo TCL v zvezi z vašo uporabo storitve, ki nadomešča oziroma razveljavlja vse druge pisne ali ustne pogodbe in dogovore, ki že obstajajo med vami in družbo TCL z zvezi s takšno uporabo.
  </p>
</div>