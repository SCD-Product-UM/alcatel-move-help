<div>
  <h1>KULLANIM HÜKÜM VE KOŞULLARI</h1>
  <p>İşbu Kullanım hüküm ve koşullarında MOVETIME Smartwatch ve çevrimiçi hizmeti (&quot;Hizmet&quot;) erişim amacıyla nasıl kullanabileceğiniz açıklanmaktadır. </p>
  <p>İşbu Hizmet, kayıtlı merkezi 5/F, Building 22E, 22 Science Park East Avenue, Hong Kong Science Park, Shatin, NT, Hong Kong&apos;da bulunan TCL Communication Ltd. (bundan böyle “TCL” olarak anılacaktır) tarafından yayınlanmıştır.</p>
  <p>Lütfen işbu Kullanım Hüküm ve Koşulları ile Gizlilik Politikamızı (bundan böyle “Hüküm ve Koşullar” olarak anılacaktır) başından sonuna kadar dikkatle okuyun. İşbu Hüküm ve Koşullar siz ve TCL Communication Ltd. arasında bir sözleşmedir ve zaman zaman
    değiştirilebilir. Hüküm ve Koşulları kabul etmiyorsanız Hizmeti kullanmayın. Hizmeti kullanmanız Hüküm ve Koşulları kabul ettiğinizi gösterir.
    <br>İşbu Hizmetin amacı ve içeriğinin bazı bölümleri reşit olmayanlar için uyarlanmamış olabilir. İşbu internet sitesine erişerek reşit olduğunuzu ve yaşadığınız ülke kanunları uyarınca internet sitesine erişim hakkına sahip olduğunuzu taahhüt etmiş oluyorsunuz.
  </p>
  <h2>Kullanım Yönergeleri</h2>
  <p>TCL hesabı oluşturduğunuzda sizden e-posta adresiniz, adınız, cinsiyetiniz, boyunuz, kilonuz, doğum tarihiniz, konumunuz ve profil fotoğrafınız gibi bazı kişisel bilgilerinizi isteyeceğiz. Kişisel bilgileriniz işbu Hizmeti kullanmadan önce okuyacağınız
    Gizlilik Politikamız doğrultusunda ve ilgili kanunlara uygun şekilde toplanacak, saklanacak ve işlenecektir.
    <br>E-posta adresiniz, hesabınıza oturum açmakta kullanacağınız TCL kullanıcı adınız olarak kullanılacaktır. E-posta adresinizi Hizmetin diğer kullanıcılarına göstermeyiz.
    <br>Ayrıca bir 3. şahıs hesabı ile de oturum açabilirsiniz. Facebook, Twitter gibi bir 3. şahıs hesabı ile oturum açmanız halinde bu 3. şahısta kayıtlı e-posta adresinizi kullanıcı adınız olarak kullanacağız. 3. şahıs hesabınız ile oturum açmanız halinde
    ilgili üçüncü şahsın hüküm ve koşulları ile gizlilik politikasının geçerli olacağını lütfen göz önünde bulundurun.
    <br>Amacımız kendi verilerinizi özgürce saklamanıza ve bunlara erişmenize yardımcı olmaktır. </p>
  <h2>Fikri Mülkiyet</h2>
  <p>Varsa kullanıcı tarafından üretilen içerik haricinde Hizmet, tüm telif hakları, ticari markaları ve diğer fikri mülkiyet hakları dahil olmak üzere fikri mülkiyet hakları ile korunmaktadır ve TCL&apos;ye veya bir üçüncü şahsa aittir.
    <br>İçeriğini görüntülemeniz için ve kişisel, ticari olmayan kullanımınız için ilgili içeriğin (değişiklik yapılmaksızın) gereken kısımlarının makul sayıda kopyalarının oluşturulması için gerekenin dışında Hizmetin hiçbir kısmını çoğaltamaz, dağıtamaz,
    değiştiremez veya türev eserlerini oluşturamaz, (herhangi bir içeriğin çerçeve içinde belirtilmesi de dahil) halka açık olarak teşhir edemezsiniz.
    <br>Uygulamanın herhangi bir içeriğinin herhangi bir üçüncü şahıs mülkiyet hakkını ihlal ettiğine inandığınız takdirde lütfen derhal bizimle iletişime geçin. Bilgilendirmenizi alır almaz ilgili ihlali durdurarak her türlü yasa dışı içeriği silmek için
    gerekeni yapacağız.
    <br>TCL ticari markası, logosu ve diğer her türlü ticari markaları, hizmet markaları, grafikleri ve işbu internet sitesi ile bağlantılı olarak kullandığı logoları TCL veya onun lisansörlerinin ticari markaları veya tescilli ticari markalarıdır. İnternet
    sitesi ile bağlantılı olarak kullanılan diğer ticari markalar, hizmet markaları, grafikler ve logolar ilgili sahiplerinin ticari markaları olabilir. Yukarıda belirtilen ticari markalar ve bu tür ticari markaların her türlü kullanımı bakımından tarafınıza
    hiçbir hak veya lisans verilmemektedir.
    <br>Yukarıdakilerin herhangi bir şekilde ihlali halinde TCL, yasa dışı kullanımı derhal durdurmanızı veya düzeltmenizi isteme veya yasa dışı kullanım ve/veya ihlalin devam etmesi halinde tarafınız aleyhine dava açma hakkını saklı tutmaktadır. </p>
  <h2>Veri Koruma ve Gizlilik</h2>
  <p>TCL&apos;nin sizi tanımlamasına yol açabilecek şekilde bize sunduğunuz her türlü bilgi Gizlilik Politikamız doğrultusunda tutulur ve işlenir.
    <br>Hizmetin kullanılmasıyla bağlantılı olarak tarafınız ile TCL arasındaki iletişimin daha da geliştirilmesi için e-posta adresinizi bizimle paylaşabilirsiniz. E-posta adresinizi vermeden önce lütfen internet sitemize eriştiğinizde, onu ziyaret ettiğinizde
    veya kullandığınızda hakkınızdaki bilgileri nasıl toplayacağımızı ve kullanacağımızı anlamak için lütfen Gizlilik Politikamızı gözden geçirin.
    <br>Kişisel bilgileriniz Gizlilik Politikamız ve geçerli kanunlar uyarınca toplanacak, saklanacak ve işlenecektir. </p>
  <h2>Garanti reddi, yükümlülüklerin sınırlandırılması</h2>
  <p>Hizmet, TCL tarafından &quot;olduğu gibi&quot; verilmektedir.
    <br>Kanunların izin verdiği en geniş ölçüde ne TCL ne de onun ortakları, tedarikçileri veya bağlı kuruluşları Hizmetin işleyişi, içerikleri veya Hizmet tarafından veya onun vasıtasıyla sunulan hiçbir bilgi hakkında hiçbir türde hiçbir sarih veya zımni
    beyan veya taahhütte bulunmamaktadır. Ayrıca TCL ve ortakları Hizmet ile ilgili zımni satılabilirlik, mülkiyet, belirli bir amaca uygunluk ve ihlal etmeme garantileri de dahil olmak üzere ancak bunlarla sınırlı kalmamak kaydıyla tüm sarih veya zımni
    garantileri reddetmektedir. Ayrıca TCL, Hizmetin kullanımının kesintisiz olacağını, herhangi bir zamanda veya herhangi bir yerden ulaşabileceğini, güvenli veya hatasız olacağını, kusurların düzeltileceğini veya Hizmetin virüslerden veya diğer potansiyel
    olarak zararlı bileşenlerden arındırılmış olacağını garanti etmemektedir. Kendi sisteminizin yedeklerinin alınmasından siz sorumlu olacaksınız.
    <br>TCL, Hizmet ile ilgili olarak başka hiçbir taahhüt veya garantide bulunmamaktadır ve bilhassa TCL tarafından herhangi bir bilginin veya içeriğin kaldırılması veya reddedilmesi, tarafınızın uyarılması, Hizmete erişiminizin askıya alınması veya sonlandırılması
    veya bir ihlal şüphesinin soruşturulması sırasında yapılan diğer işlemlerden veya TCL&apos;nin işbu Hüküm ve Koşulların ihlal edildiği sonucuna varması halinde alınacak kararlardan kaynaklanan veya Uygulama ya da Hizmeti kullanmanız ile bağlantılı
    gelir, iş veya kâr kaybı veya herhangi bir veri kaybı veya verilerin bozulmasından kaynaklanan hiçbir talep karşısında yükümlü değildir ve bu hususlarda hiçbir garantide bulunmamaktadır.
    <br>TCL, ihmalkarlık yükümlülüğü (şahsi yaralanma veya ölüm hariç) dahil olmak üzere Hizmetin kullanılmasından veya kullanılamamasından kaynaklanan (bunlarla sınırlı olmaksızın iş, gelir, kâr kaybı veya dolaylı masraflar dahil) hiçbir zarar veya kayba
    ilişkin hiçbir yükümlülüğü kabul etmeyecektir.
    <br>İşbu Hüküm ve Koşulları ihlal etmeniz halinde TCL, müdürleri, yetkilileri, çalışanları, bağlı kuruluşları, acenteleri, müteahhitleri ve lisansörlerinin bu ihlalden kaynaklanabilecek tüm talepleri karşısında yükümlü olacaksınız. Ayrıca TCL tarafından
    işbu Hüküm ve Koşulların ihlal edildiği şüphesiyle başlatılan bir soruşturmanın parçası olarak veya işbu Hüküm ve Koşulların ihlalinin meydana geldiğine dair bulguların veya kararların sonucunda yapılacak işlemlerden de yükümlü olacaksınız.</p>
  <h2>Üçüncü şahıs sitelerine bağlantılar</h2>
  <p>Hizmet, TCL&apos;nin kontrolünde veya idamesinde bulunmayan internet sitelerine yönelik bağlantılar içerebilir. TCL bu internet sitelerinin içeriklerinden sorumlu değildir. TCL bu bağlantıları sadece size kullanım rahatlığı için sunmaktadır ve bu sitelerdeki
    materyaller hakkında hiçbir taahhütte bulunmamaktadır. </p>
  <p>Bu üçüncü şahıs sitelerini kullanmanız, tarafınız ile ilgili üçüncü şahıslar arasında doğrudan bir ilişki doğurmaktadır. Bu nedenle, ilgili üçüncü şahısların kendi internet siteleri için geçerli olan gizlilik politikaları ile hüküm ve koşullarını okuyarak
    bunlara uymak sizin sorumluluğunuzdadır. Bu tür üçüncü şahıs internet siteleri ile veya bu internet sitelerinde bulunan içerik ile ilgili yapılan her türlü ve tüm talepler ilgili üçüncü şahıslara yönlendirilecektir. </p>
  <h2>Değişiklikler</h2>
  <p>TCL herhangi bir zamanda işbu Hüküm ve Koşulları değiştirme hakkını saklı tutmaktadır. İlgili değişiklikler ve ek hüküm ve koşulları tarafınıza iletilecek ve kabul edildiği takdirde derhal yürürlüğe girerek işbu Hüküm ve Koşullara dahil edileceklerdir.
    İlgili değişiklikleri ihlal etmeniz halinde Hizmet ve Uygulamaya erişimi derhal durduracaksınız. Hüküm ve Koşulları veya bunlarda yapılacak hiçbir değişikliği kabul etmemenize rağmen Hizmeti kullanmaya devam ederseniz TCL bunlardan kaynaklanabilecek
    hiçbir talepten yükümlü olmayacaktır. </p>
  <h2>Geçerli hukuk. Yargı Yeri</h2>
  <p>İşbu Hizmet, Çin Halk Cumhuriyeti&apos;nde yer alan TCL ofisleri tarafından yönetilmekte ve yürütülmektedir. İşbu Hizmet erişerek, kanunların çelişmesi ilkeleri dikkate alınmaksızın işbu Hizmetin kullanılmasıyla ilgili konularda Çin Halk Cumhuriyeti
    kanunlarının geçerli olacağını kabul etmektesiniz.
    <br>TCL ile tarafınız arasında Hizmeti kullanmanızdan kaynaklanan veya onunla bağlantılı bir anlaşmazlık veya ihtilaf halinde taraflar ilgili ihlali ivedilikle ve hüsnü niyetle çözmeyi deneyeceklerdir. Bu tür herhangi bir ihlali makul bir süre içinde
    çözemediğiniz takdirde (30 günü aşmaması kaydıyla) taraflardan herhangi biri ilgili ihtilafı veya anlaşmazlığı Çin Halk Cumhuriyetinin yetkili mahkemelerine götürebilir.</p>
  <h2>Muhtelif</h2>
  <p>İşbu Hüküm ve Koşulların herhangi bir hükmünün bir mahkeme veya başka bir hukuk makamı tarafından geçersiz veya uygulanamaz bulunması halinde ilgili hüküm gereken en dar ölçüde sınırlandırılacak veya silinecektir ve işbu Hüküm ve Koşulların tam geçerliliğinin
    ve yürürlüğünün korunmasını sağlayacak olan, amacına en yakın geçerli hüküm ile değiştirilecektir.
    <br>İşbu Hüküm ve Koşullar tarafınız ile TCL arasında Hizmetin kullanılmasıyla ilgili tüm sözleşmeyi teşkil etmektedir ve tarafınız ile TCL arasında bu kullanıma ilişkin önceden var olan her türlü ve diğer tüm yazılı veya sözlü anlaşmaların ve taahhütlerin
    yerini almaktadır.</p>
</div>