<div>
  <h1>ОДРЕДБИ И УСЛОВИ ЗА КОРИСТЕЊЕ</h1>
  <p>Овие Одредби и услови за користење ве информираат на кој начин смеете да ја користите врвката за рака MOVETIME и интернет-услугата („Услуга“) за пристапување. </p>
  <p>Оваа услуга е објавена од страна на TCT Mobile International Limited, во натамошниот текст - „TCT“, со адреса на седиште: 5/F, Building22E, Science Park West Avenue, Hong Kong Science Park, Pak Shek Kok, Hong Kong.</p>
  <p>Внимателно прочитајте ги овие Одредби и услови за користење и нашата Политика за приватност (во натамошниот текст - „Одредби и услови“). Овие Одредби и услови претставуваат договор помеѓу вас и TCT Mobile International Limited и може да бидат изменувани
    од време на време. Ако не се согласувате со Одредбите и условите, не користете ја Услугата. Ако ја користите Услугата, тоа значи дека се согласувате со овие Одредби и услови.
    <br>Намената и одредена содржина на оваа Услуга може да не бидат адаптирани за малолетни лица. Со пристапување до оваа Интернет-страница, вие гарантирате дека не сте малолетно лице и дека сте законски овластени во вашата матична држава да пристапите до
    Интернет-страницата.
  </p>
  <h2>Насоки за користење</h2>
  <p>Кога ќе креирате TCL сметка или ќе регистрирате е-гаранција, од вас ќе побараме да ни доставите одредени лични информации, како на пример, вашата адреса на е-пошта, име, пол, височина, телесна тежина, датум на раѓање, локација и ваша слика за профил.
    Вашите лични информации ќе бидат собирани, складирани и обработувани во согласност со нашата Политика за приватност и во сообразност со надлежниот закон кој ќе го прочитате пред да ја користите оваа Услуга.
    <br>Вашата адреса на е-пошта ќе биде вашето корисничко име за TCL, кое ќе го користите за најавување во вашата сметка. Ние не ја прикажуваме вашата адреса на е-пошта на другите корисници на Услугата.
    <br>Исто така, можете да се најавите со сметка од трето лице. Во случај да се најавите со сметка од трето лице, како на пример, Facebook, Twitter,ние ќе ја користиме е-поштата регистрираната кај третото лице како ваше корисничко име. Имајте превид дека
    ако се регистрирате со вашата сметка од трето лице, соодветно, нивните одредби и услови, како и нивната политика за приватност, ќе се применуваат соодветно.
    <br>Наша цел е да ви помогнеме слободно да ги складирате вашите сопствени податоци и слободно да пристапувате до нив. </p>
  <h2>Интелектуална сопственост</h2>
  <p>Освен содржината создадена од корисникот, ако има таква, Услугата, вклучувајќи ги сите авторски права, заштитни знаци и други права на интелектуална сопственост, се заштитени со правата на интелектуална сопственост и се во сопственост на TCT или трето
    лице.
    <br>Не смеете да репродуцирате, дистрибуирате, изменувате или да креирате изведени работи, ниту јавно да изложувате (вклучувајќи со врамување каква било содржина), ниту комерцијално да експлоатирате никаков дел од Услугата освен ако е потребно за преглед
    на нејзината содржина и за креирање разумен број копии од делови од таквата содржина (без изменување) за ваша лична, некомерцијална употреба.
    <br>Ако верувате дека некоја содржина од апликацијата ги прекршува правата на интелектуална сопственост на некое трето лице, веднаш стапете во контакт со нас. Ние, веднаш штом го примиме вашето известување, ќе преземеме неопходно дејство за запирање на
    таквото прекршување и ќе ја отстраниме секоја незаконска содржина.
    <br>Заштитниот знак TCT, логото, и сите други заштитни знаци, сервисни ознаки, графички елементи и лого-знаци кои се користат во врска со оваа Интернет-страница се заштитни знаци или регистрирани заштитни знаци на TCT или нејзините лиценцирани претставници.
    Другите заштитни знаци, севисни ознаки, графички елементи и лого-знаци кои се користат во врска со оваа Интернет-страница може да бидат заштитни знаци на нивните соодветни сопственици. Вие не добивате никакво право, ниту лиценца во поглед на ниту
    еден од горе-наведените заштитни знаци, ниту во поглед на употребата на таквите заштитни знаци.
    <br>Во случај на прекршување на горе-наведеното, TCT го задржува правото да побара од вас веднаш да ја запрете или да ја коригирате незаконската употреба, или пак, ако незаконската употреба и/или прекршувањето продолжи, TCT го задржува правото да поднесе
    тужба против вас. </p>
  <h2>Заштита на податоци и приватност</h2>
  <p>Секоја информација која ни ја доставувате, од која TCT може да ве идентификува, се чува и обработува во согласност со нашата Политика за приватност.
    <br>Во врска со вашата употреба на Услугата, можете да ја споделите со нас вашата адреса на е-пошта за натамошна комуникација помеѓу вас и TCT. Пред да ни ја дадете вашата адреса на е-пошта, прегледајте ја нашата Политика за приватност за да разберете
    како ние ги собираме и користиме информациите за вас кога пристапувате, ја посетувате или ја користите Интернет-страницата.
    <br>Вашите лични информации ќе бидат собирани, складирани и обработувани во согласност со нашата Политика за приватност и применливиот закон. </p>
  <h2>Одрекување за гаранција; ограничување на одговорностите</h2>
  <p>TCT ја дава Услугата „како што е“.
    <br>До максимален степен дозволен со применливиот закон, ниту TCT, ниту нејзините партнери, добавувачи или подружници не даваат никакви репрезентации или гарании од никаков вид, изречни или имплицирани, во однос на работењето на Услугата, нејзината содржина
    или која било информација која станала достапна од или преку Услугата. Освен тоа, TCT и нејзините партнери се одрекуваат од сите гаранции во поглед на Услугата, изречни или имплицирани, вклучувајќи, но не ограничено на, имплицирани гаранции за пазарна
    вредност, сопственост, погодност за одредена намена и непрекршување на правата. Понатаму, TCT не гарантира дека користењето на Услугата ќе биде непрекинато, достапно во секое време или од која било локација, безбедно или без грешки, дека дефектите
    ќе се коригираат, ниту дека Услугата не содржи вируси или други потенцијално штетни компоненти. Вие ќе бидете одговорни за правење резервни копии од вашиот сопствен систем.
    <br>TCT не дава никакви други ветувања, ниту гаранции во врска со Услугата и, конкретно, не дава гаранција и нема да биде одговорна за никакви тужби кои резултираат од одлука донесена од страна на TCT за отстранување или одбивање обработка на каква било
    информација или содржина, за ваше предупредување, за суспендирање или прекинување на вашиот пристап до Услугата, или за преземање какво било друго дејство за време на истрага за наводно прекршување или како резултат на заклучок донесен од страна на
    TCT дека дошло до прекршување на овие Одредби и услови; или која се однесува на загуба на приход, работа или добивка, или каква било загуба на податоци или оштетување на податоци во врска со вашето користење на Апликацијата или Услугата.
    <br>Во никој случај TCT нема да прифати одговорност за каков било опис, вклучувајќи одговорност за небрежност (освен за лична повреда или смрт), какви било штети или загуби (вклучувајќи, без ограничување, загуба на работа, приход, добивка или последователна
    загуба) кои резултирале од вашето користење на Услугата или од неможноста да ја користите Услугата.
    <br>Ако ги прекршите овие Одредби и услови, ќе бидете одговорни пред TCT, нејзините директори, службеници, вработени, подружници, застапници, изведувачи и лиценцирани претставници за каква било тужба која произлегува од вашето прекршување. Вие, исто така,
    ќе бидете одговорни за какво било дејство преземено од страна на TCT како дел од нејзината истрага за наводно прекршување на овие Одредби и услови, или како резултат на нејзините наоди или одлука дека дошло до прекршување на овие Одредби и услови.
  </p>
  <h2>Линкови до страници од трети лица</h2>
  <p>Услугата може, исто така, да содржи линкови до интернет-страници кои не се под контрола или не се оддржуваат од страна на TCT. TCT не е одговорна за содржината на тие интернет-страници. TCT ги овозможува овие линкови само заради ваша удобност и не значи
    дека го поддржува материјалот на овие страници.</p>
  <p>Со користењето на овие интернет-страници од трети лица создавате директен однос помеѓу вас и таквите трети лица. Затоа, ваша одговорност е да ги прочитате и да се согласите со политиките за приватност и одредбите и условите на таквите трети лица кои
    важат за нивните интернет-страници. Сите и кои било тужби, што се однесуваат на таквите интернет-страници или содржина што се наоѓа на таквите интернет-страници, ќе бидат насочени кон тие трети лица. </p>
  <h2>Измени</h2>
  <p>TCT го задржува правото да ги изменува овие Одредби и услови во секое време. Таквите измени и дополнителни одредби и услови ќе ви бидат соопштени и, ако прифатите, ќе станат правосилни веднаш и ќе станат составен дел од овие Одредби и услови. Во случај
    да одбиете да ги прифатите таквите измени, веднаш ќе престанете да пристапувате до Услугата и Апликацијата. Ако продолжите да ја користите Услугата и покрај вашето несогласување со Одредбите и условите, или со какви било нивни измени, TCT нема да
    биде одговорна за никакви тужби кои би резултирале од тоа. </p>
  <h2>Надлежен закон. Правна надлежност</h2>
  <p>Оваа Услуга се управува и раководи од деловните простории на TCT регистрирани во Н. Р. Кина. Со пристапување до оваа Услуга, вие се согласувате дека законите на Н. Р. Кина ќе важат за работите поврзани со користењето на оваа Услуга без оглед на принципите
    на судир на закони.
    <br>Во случај на спор, несогласување помеѓу TCT и вас, кој настанал од или во врска со вашето користење на Услугата, страните ќе се обидат, во краток рок и во добра верба, да го разрешат секој таков спор. Ако не сме во можност да разрешиме таков спор
    во разумен рок (не повеќе од 30 (триесет) дена), тогаш, која било од страните може да покрене таква расправа или спор пред надлежните судови во Н. Р. Кина.</p>
  <h2>Разно</h2>
  <p>Ако некои од одредбите на овие Одредби и услови, од страна на суд или друг трибунал или правна надлежност се утврдат како ништовни или неспроведливи, таквите одредби ќе бидат ограничени или отстранети до минималниот неопходен степен и заменети со важечка
    одредба која најдобро ја опишува намерата на овие Одредби и услови, така што истите да останат во сила и ефект.
    <br>Овие Одредби и услови го сочинуваат целосниот договор помеѓу вас и TCT во однос на вашето користење на Услугата, и кој било и сите други писмени или усни договори или разбирања кои претходно постоеле помеѓу вас и TCT во поглед на таквата употреба
    се суспендираат и откажуваат.</p>
</div>