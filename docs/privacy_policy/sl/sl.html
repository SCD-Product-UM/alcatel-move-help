<h1>
  Pravilnik o zasebnosti</h1>
<h2>Uvod</h2>
<p>Družba TCT Mobile International Limited (v nadaljevanju »mi«, »naš« ali »TCT«) spoštuje vašo zasebnost. Ta pravilnik o zasebnosti opisuje našo politiko in postopke v zvezi z osebnimi in drugimi podatki o naših strankah. Njegov namen je podati zagotovilo
  o ustreznem in zaupanja vrednem načinu zbiranja, uporabe, razkrivanja ter varovanja osebnih in drugih podatkov o vas, ki jih zbiramo ali nam jih posredujete. Ta pravilnik o zasebnosti opisuje tudi, kako se lahko obrnete na nas z morebitnimi vprašanji
  ali pomisleki glede svojih osebnih podatkov.</p>
<h2>Področje uporabe</h2>
<p>Ta pravilnik o zasebnosti podrobno opisuje našo politiko in prakso v zvezi z zbiranjem, uporabo in razkritjem podatkov, ki jih zbiramo prek naših spletnih mest, programskih aplikacij, strani družabnih medijev, e-poštnih sporočil ter vašega nakupa ali
  uporabe naših izdelkov ali storitev, ali osebnih podatkov, ki nam jih posredujete na drug način.</p>
<p>S posredovanjem osebnih podatkov, dostopom do našega spletnega mesta ali uporabo naših izdelkov/storitev potrjujete, da ste prebrali in razumeli ta pravilnik o zasebnosti ter da soglašate z njegovimi pogoji in določili.
  <br>Vaši osebni podatki bodo shranjeni in obdelani v varnih strežnikih v Evropskem gospodarskem prostoru (v nadaljevanju »EGP«). Zaradi globalne narave interneta se lahko vaši osebni podatki prenesejo v države zunaj EGS, katerih pravni sistemi ne zagotavljajo
  enake ravni varstva vaših podatkov kot zakoni Evropske unije (natančneje, Francije), in z uporabo naših spletnih mest, programskih aplikacij, strani družabnih medijev in e-poštnih sporočil ter z nakupom ali uporabo naših izdelkov ali storitev soglašate
  s temi pogoji.
  <br>Sprejeli bomo vse smiselno potrebne ukrepe, da zagotovimo, da bodo vaši osebni podatki shranjeni in obdelani varno ter v skladu s tem pravilnikom o zasebnosti in veljavnimi zakoni. </p>
<h2>Osebni podatki, ki jih zbiramo</h2>
<p>Ta pravilnik o zasebnosti se uporablja za osebne podatke, tj. podatke, ki omogočajo stik s posameznikom ali prepoznavanje njegove identitete.
  <br>Zbiramo podatke, ki nam jih posredujete. Pri ustvarjanju ID računa, nakupu naših izdelkov ali storitev, prenosu posodobitve programske opreme, stiku z nami ali sodelovanju v spletni anketi prejmemo vaše podatke in jih varno shranimo.
  <br>Zbiramo samodejno pridobljene podatke. Nekatere vrste podatkov prejemamo in shranjujemo ob vsaki vaši interakciji z nami.</p>
<p>Zbiramo podatke, ki se uporabljajo pri e-poštni komunikaciji. Da lahko oblikujemo uporabnejša in zanimivejša e-poštna sporočila, pogostokrat prejmemo potrditev, ko odprete e-poštno sporočilo z našega spletnega mesta za spletno prodajo, če vaš računalnik
  podpira to možnost. Poleg tega primerjamo seznam naših strank s seznami, ki nam jih posredujejo druge družbe, da preprečimo pošiljanje nepotrebnih sporočil našim strankam. </p>
<p>Zbiramo podatke iz drugih virov. Prejmemo lahko podatke o vas iz drugih virov, ki jih ustrezno pooblastite za prenos teh podatkov tretjim osebam, in jih dodamo našim podatkom o računu. </p>
<h2>Kako uporabljamo vaše osebne podatke</h2>
<ul>
  <li>Zbrani osebni podatki nam omogočajo, da vas sproti obveščamo o naših izdelkih, posodobitvah programske opreme in načrtovanih dogodkih. Če ne želite biti na našem seznamu prejemnikov obvestil, se lahko kadar koli odjavite tako, da posodobite svoje nastavitve.
  </li>
  <li>Osebne podatke uporabljamo tudi za ustvarjanje, razvijanje, upravljanje, zagotavljanje in izboljšanje naših izdelkov, storitev, vsebin ter oglasov in za stalne izboljšave vaše uporabniške izkušnje.</li>
  <li>Vaše osebne podatke lahko uporabljamo pri odgovarjanju na vaše poizvedbe in izpolnjevanju vaših zahtev.</li>
  <li>Vaše osebne podatke, vključno z datumom rojstva, lahko uporabljamo za preverjanje identitete, pomoč pri prepoznavanju uporabnikov in določanje ustreznih storitev. Podatke o datumu rojstva lahko na primer uporabimo pri ugotavljanju starosti imetnikov
    uporabniških računov.</li>
  <li>Vaše osebne podatke lahko občasno uporabimo za pošiljanje pomembnih obvestil, na primer o nakupih in spremembah naših pogojev, določil ter pravilnikov. Ker so ti podatki pomembni za interakcijo z nami, se od prejemanja teh obvestil ni mogoče odjaviti.</li>
  <li>Vaše osebne podatke lahko uporabljamo tudi za interne potrebe, kot so revizije, analize podatkov in raziskave, namenjene za izboljšanje naših izdelkov, storitev ter komunikacije s strankami.</li>
</ul>
<h2>Zbiranje in uporaba neosebnih podatkov</h2>
<p>Zbiramo lahko tudi podatke, ki sami po sebi ne omogočajo neposredne povezave z določenim posameznikom. Neosebne podatke lahko zbiramo, uporabljamo, prenašamo in razkrijemo za kateri koli namen. V nadaljevanju je navedenih nekaj primerov neosebnih podatkov,
  ki jih lahko zbiramo.</p>
<ul>
  <li>Neosebni podatki, kot so poklic, jezik, poštna številka, območna koda, enolična identifikacijska oznaka naprave, URL posrednika, lokacija in časovni pas, v katerem se uporablja naš izdelek, se uporabljajo za namene boljšega razumevanja vedenja strank
    ter izboljšave naših izdelkov, storitev in oglasov.</li>
  <li>Neosebni podatki v zvezi z dejavnostmi strank na našem spletnem mestu, v storitvah v oblaku in v trgovini z aplikacijami ter našimi drugimi izdelki in storitvami. Na podlagi zbiranja teh podatkov lahko strankam posredujemo uporabnejše informacije in
    ugotovimo, kateri deli našega spletnega mesta, izdelkov in storitev so zanje najzanimivejši. Za namene tega pravilnika o zasebnosti se podatki te vrste obravnavajo kot neosebni podatki.</li>
  <li>Podrobnosti o tem, kako uporabljate naše storitve, vključno z iskalnimi poizvedbami, ki se lahko uporabljajo za izboljšanje ustreznosti rezultatov, ki jih posredujejo naše storitve. Ti podatki ne bodo povezani z vašim naslovom IP, razen v omejenih primerih
    za zagotavljanje kakovosti naših spletnih storitev.</li>
  <li>Na podlagi vašega izrecnega soglasja lahko zbiramo podatke o tem, kako uporabljate napravo in aplikacije, ki bodo razvijalcem aplikacij v pomoč pri izboljšanju njihovih aplikacij.</li>
</ul>
<p>V primeru združitve neosebnih podatkov z osebnimi podatki bodo ti združeni podatki obravnavani kot osebni podatki, vse dokler bodo ostali združeni.</p>
<h2>Piškotki in druge tehnologije</h2>
<p>Naša spletna mesta, spletne storitve, interaktivne aplikacije, e-poštna sporočila in oglasi lahko uporabljajo »piškotke« ter druge tehnologije. Te tehnologije nam pomagajo bolje razumeti vedenje uporabnikov, prikažejo podatke o najpogosteje obiskanih
  delih naših spletnih mest, omogočajo lažjo rabo oglasov in spletnih iskanj ter merijo učinkovitost teh oglasov in iskanj. Podatke, zbrane prek piškotkov in drugih tehnologij, obravnavamo kot neosebne podatke. Vendar v obsegu, v katerem lokalna zakonodaja
  obravnava naslove IP in podobne identifikacijske oznake kot osebne podatke, obravnavamo te oznake kot osebne podatke tudi mi. Za namene tega pravilnika o zasebnosti podobno obravnavamo združene podatke v obsegu, v katerem so neosebni podatki združeni
  z osebnimi podatki, kot osebne podatke.
  <br>Ob vaši uporabi našega spletnega mesta, spletnih storitev in aplikacij TCT in naši partnerji uporabljamo piškotke ter druge tehnologije tudi za shranjevanje osebnih podatkov. Naš namen v teh primerih je izboljšati vašo izkušnjo z družbo TCT tako, da
  bo ta priročnejša in bolj osebna. Na podlagi informacij o tem, da je bil prek vašega računalnika ali naprave opravljen nakup določenega izdelka ali je bila uporabljena določena storitev, lahko na primer oblikujemo oglase in e-poštno komunikacijo tako,
  da bodo za vas zanimivejši.
  <br>Brskalnik lahko nastavite tako, da bo sprejel vse piškotke, zavrnil vse piškotke ali vas obvestil o pošiljanju posameznega piškotka. Ker se brskalniki med seboj razlikujejo, poiščite informacije o tem, kako spremenite nastavitve piškotkov, v meniju
  »Pomoč« vašega brskalnika. V brskalniku Microsoft Internet Explorer lahko piškotke onemogočite ali izbrišete na primer tako, da izberete »Orodja/Internetne možnosti«.
  <br>V nekaterih e-poštnih sporočilih uporabljamo »URL za dostop s klikom«, povezan z vsebino na našem spletnem mestu. Ob kliku takega URL-ja se pred dostopom do ciljne strani na našem spletnem mestu izvede prehod skozi ločen spletni strežnik. Na podlagi
  podatkov o dostopu s klikom, ki jih sledimo, lahko določimo ustreznost posameznih tem in izmerimo učinkovitost naše komunikacije s strankami. Če ne želite, da sledimo te podatke o vas, ne klikajte besedilnih ali slikovnih povezav v e-poštnih sporočilih.</p>
<h2>Ali izmenjujemo podatke?</h2>
<p>Osebnih podatkov ne izmenjujemo z družbami, organizacijami in posamezniki zunaj družbe TCT, razen v nadaljevanju navedenih primerih.
  <br>TCT lahko izmenjuje osebne podatke na podlagi vašega soglasja. </p>
<p>Osebne podatke lahko razkrijemo našim podružnicam, kadar je to potrebno za izvajanje storitev v našem ali vašem imenu.</p>
<p>Sodelujemo z družbami in posamezniki, ki izvajajo opravila v našem imenu. Primeri vključujejo izpolnjevanje naročil, dostavo paketov, pošiljanje navadne in elektronske pošte, odstranjevanje ponavljajočih se podatkov s seznamov strank, analizo podatkov
  zagotavljanje podpore pri trženju, posredovanje rezultatov iskanja in povezav (vključno s plačilnimi seznami in povezavami), obdelavo plačil s kreditno kartico in zagotavljanje podpore za stranke. Imajo dostop do osebnih podatkov, ki jih potrebujejo
  za izvajanje teh opravil, vendar teh podatkov ne smejo uporabljati za druge namene.</p>
<p>Osebne podatke bomo izmenjali z organizacijami ali posamezniki zunaj naše organizacije, če menimo, da je dostop do teh podatkov ali njihova uporaba, ohranjanje ali razkritje smiselno potrebno za: </p>
<ul>
  <li>izpolnitev zahtev veljavnega zakona, predpisa, pravnega postopka ali izvršljive vladne zahteve; </li>
  <li>odkrivanje, preprečevanje ali drugačno obravnavo goljufije ali varnostnih/tehničnih težav; </li>
  <li>zaščito pravic, lastnine ali varnosti naših uporabnikov ali javnosti, pred škodo, kot to zahteva ali dovoljuje zakonodaja;</li>
</ul>
<p>Vaši osebni podatki se lahko znotraj skupine TCT prenesejo na lokacijo zunaj EGS ali tam shranijo. Poleg tega lahko vaše osebne podatke za nas ali enega od naših dobaviteljev obdeluje osebje, ki deluje zunaj EGS. Sprejeli bomo vse smiselno potrebne ukrepe,
  da zagotovimo, da bodo vaši osebni podatki obdelani varno ter v skladu s tem pravilnikom o zasebnosti.</p>
<h2>Varnost in preglednost</h2>
<p>Prizadevali si bomo sprejeti vse smiselne fizične, tehnične in organizacijske ukrepe in postopke, da zavarujemo ter zaščitimo osebne podatke, ki jih zbiramo prek naših izdelkov in našega spletnega mesta.</p>
<p>Trudimo se, da zavarujemo naše podjetje, ugled in uporabnike pred nepooblaščenim dostopom ali nepooblaščenim spreminjanjem, razkritjem ali uničenjem osebnih podatkov, ki jih hranimo. Še posebej si bomo prizadevali izvajati naslednje: </p>
<ul>
  <li>revidiramo naše prakse zbiranja, shranjevanja in obdelave podatkov, vključno s fizičnimi varnostnimi ukrepi, da preprečimo nepooblaščen dostop do sistemov; </li>
  <li>uporabljamo šifriranje, kjer je to primerno;</li>
  <li>uporabljamo zaščito s gesli, kjer je to primerno; in</li>
  <li>omejujemo dostop do osebnih podatkov našim zaposlenim, pogodbenikom in predstavnikom, ki te podatke obdelujejo za nas in ki morajo izpolnjevati stroge pogodbene obveznosti glede zaupnosti. V primeru neizpolnjevanja teh obveznosti so podvrženi disciplinskim
    ukrepom ali prekinitvi pogodbe.
    <br>Vendar ti ukrepi vas ne odvezujejo od izvajanj ustreznih postopkov za zagotavljanje varstva vaših osebnih podatkov, ki vključujejo zlasti uporabo varnih uporabniških ID-jev ali gesel, skrb za to, da ne razkrivate gesel in ne omogočate dostopa do svojega
    uporabniškega računa in osebnih podatkov drugim osebam, ter druge ustrezne zaščitne ukrepe.</li>
</ul>
<p>Na področju preglednosti je naš namen strankam omogočiti jasno razumevanje tega, katere podatke zbiramo, in sprejemanje odločitev glede načina uporabe njihovih podatkov. </p>
<p>Če svoje osebne podatke izmenjate prek enega od naših spletnih mest ali naprav z računom drugega ponudnika, kot je Facebook, Google+ ali Twitter, bo z zasebnostjo vaših osebnih podatkov upravljal ta ponudnik. Ne prevzemamo odgovornosti za kakršno koli
  škodo zaradi morebitne izgube podatkov, škode ali kršitve, do katere lahko pride pri uporabi vašega profila v storitvi drugega ponudnika, na katero ne moremo vplivati. </p>
<p>Morebitni osebni podatki ali vsebine, ki jih prostovoljno razkrijete pri uporabi našega spletnega mesta ali naprav in so vidni članom aplikacij ali spletnih mest drugih ponudnikov (npr. v območju za klepet, v sporočilih), postanejo javno vidni in dostopni
  za zbiranje, prikaz ter uporabo drugim uporabnikom. Za osebne podatke, ki jih izmenjate ali posredujete v teh primerih, ste odgovorni vi.</p>
<h2>Otroci</h2>
<p>Razumemo pomembnost sprejetja posebnih previdnostnih ukrepov za varovanje zasebnosti in varstvo otrok, ki uporabljajo naše izdelke in storitve. Skladno s tem zavestno ne zbiramo, uporabljamo ali razkrivamo osebnih podatkov otrok s starostjo manj kot 13
  let ali enakovredno najnižjo dovoljeno starostjo, ki jo določi ustrezen pristojni organ, brez preverljivega soglasja staršev. Če odkrijemo, da smo zbirali osebne podatke otrok s starostjo manj kot 13 let ali enakovredno najnižjo dovoljeno starostjo,
  ki jo določi ustrezen pristojni organ, brez prejetega preverljivega soglasja staršev, bomo v najkrajšem možnem času sprejeli ukrepe za izbris podatkov.</p>
<h2>Spremembe</h2>
<p>Naš pravilnik o zasebnosti se lahko občasno spremeni. Morebitne spremembe bomo objavili na tej strani in v primeru bistvenejših sprememb posredovali pomembnejše obvestilo, vključno z e-poštnim obvestilom o spremembah pravilnika o zasebnosti (za nekatere
  storitve). Prejšnje različice bomo hranili v arhivu, kjer bodo na voljo za pregled. </p>
<p>Datum objave trenutne različice je 11. april 2016. </p>
<h2>Hramba osebnih podatkov</h2>
<p>Vaše osebne podatke bomo hranili omejen čas, potreben za izpolnjevanje predvidenih namenov, opisanih v tem pravilniku o zasebnosti, razen kadar zakonodaja zahteva ali dovoljuje daljše obdobje hrambe, in samo za zgoraj opisane namene. Ko je namen dosežen,
  se vsi osebni podatki izbrišejo na varen in zanesljiv način. </p>
<h2>Storitve, vezane na lokacijo</h2>
<p>Za zagotavljanje storitev, vezanih na lokacijo, v zvezi z izdelki TCT, lahko TCT ter naši partnerji in imetniki licenc zbirajo, uporabljajo ter izmenjujejo podatke o natančni lokaciji vaše naprave, vključno s sprotnimi podatki o geografski lokaciji. Storitve,
  vezane na lokacijo, lahko za določevanje približne lokacije vaših naprav uporabljajo GPS, Bluetooth in naslov IP, skupaj z dostopno točko Wi-Fi za množično uporabo in oddajniki signala, ter druge tehnologije, če so na voljo. Če ne posredujete soglasja,
  se ti podatki o lokaciji se zbirajo anonimno v obliki, ki ne omogoča prepoznavanja osebne identitete, TCT ter naši partnerji in imetniki licenc pa lahko te podatke uporabljajo za zagotavljanje in izboljšanje izdelkov ter storitev, vezanih na lokacijo.
  Vaša naprava lahko na primer uporablja podatke o geografski lokaciji v skupni rabi s ponudniki aplikacij, kadar se prijavite v njihove lokacijske storitve.</p>
<h2>Spletna mesta in storitve drugih ponudnikov</h2>
<p>Spletna mesta, izdelki, aplikacije in storitve TCT lahko vključujejo povezave do spletnih mest, izdelkov in storitev drugih ponudnikov. Naši izdelki in storitve lahko uporabljajo ali ponujajo tudi izdelke ali storitve drugih ponudnikov. Podatke, ki jih
  zbirajo drugi ponudniki, vključno s podatki, kot so podatki o lokaciji ali stiku, urejajo prakse varovanja zasebnosti teh ponudnikov. Priporočamo vam, da se seznanite s temi praksami varovanja zasebnosti drugih ponudnikov.</p>
<h2>Vaše pravice: dostop, urejanje, blokiranje</h2>
<p>Do svojih osebnih podatkov lahko dostopate, jih pregledujete in urejate kadar koli, in sicer tako, da se prijavite v svoj uporabniški račun, obiščete svoj uporabniški profil ali stopite v neposreden stik z nami. Če nas boste prosili, da uredimo ali izbrišemo
  vaše osebne podatke, vas bomo pred izpolnitvijo vaše zahteve morda prosili za dokazilo identitete. </p>
<p>Če menite, da so vaši podatki netočni, lahko zahtevate tudi, da se ti podatki izbrišejo ali blokirajo, kot je ustrezno.</p>
<p>Morebitne zahteve, opredeljene zgoraj, lahko pošljete na ta e-poštni naslov: privacy@alcatelonetouch.com </p>
<p>V skladu z nekaterimi pristojnimi organi in zakoni o varstvu podatkov imate pravico do vpogleda v podrobnosti o vaših osebnih podatkih, ki jih hranimo, v zvezi z vami, ali do popravka/izbrisa vaših osebnih podatkov. </p>
<p>Pomagajte nam zagotoviti, da so vaši podatki, ki jih hranimo, točni in veljavni. Če menite, da so vaši podatki, ki jih hranimo, nepravilni ali nepopolni, nam pišite na naslov privacy@alcatelonetouch.com ali se obrnite na naš oddelek za podporo strankam.</p>
<h2>Vprašanja glede zasebnosti</h2>
<p>Če imate vprašanja ali pomisleke glede našega pravilnika o zasebnosti ali obdelave podatkov ali se želite pritožiti glede domnevne kršitve lokalnih zakonov o varovanju zasebnosti, se obrnite na nas. Za vas smo kadar koli na voljo na telefonski številki
  ali e-poštnem naslovu, ki sta navedena za vašo državo.</p>
<p>Vse zahteve se preučijo in morebitni odgovori se posredujejo v najkrajšem možnem času. Če s prejetim odgovorom niste zadovoljni, se lahko pritožite pri ustreznem pristojnem organu. V primeru vprašanj si bomo prizadevali, da vam posredujemo ustrezne informacije,
  ki se lahko uporabijo za vaš primer.</p>