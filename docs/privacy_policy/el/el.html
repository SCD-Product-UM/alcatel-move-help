<h1>
  Πολιτική Απορρήτου</h1>
<h2>Εισαγωγή</h2>
<p>Εμείς, η «TCT Mobile International Limited» (στο εξής θα αναφέρεται με το α&#39; πρόσωπο πληθυντικού ή ως «TCT»), σεβόμαστε τις ανησυχίες σας σχετικά με την τήρηση του απορρήτου. Η παρούσα Πολιτική Απορρήτου επεξηγεί τις πολιτικές και τις διαδικασίες
  μας αναφορικά με τα προσωπικά δεδομένα και άλλες πληροφορίες σχετικά με τους πελάτες μας. Σκοπός μας είναι να σας παρέχουμε ένα επίπεδο άνεσης και σιγουριάς σχετικά με τον τρόπο με τον οποίο συλλέγουμε, χρησιμοποιούμε, γνωστοποιούμε και προστατεύουμε
  τα δεδομένα και άλλες πληροφορίες που συλλέγουμε ή που εσείς μας παρέχετε. H Πολιτική Απορρήτου περιγράφει επίσης πώς μπορείτε να επικοινωνήσετε μαζί μας εάν έχετε ερωτήσεις ή ανησυχίες σχετικά με τα προσωπικά δεδομένα σας.</p>
<h2>Πεδίο εφαρμογής</h2>
<p>Η παρούσα Πολιτική Απορρήτου περιγράφει αναλυτικά την πολιτική και τις πρακτικές μας αναφορικά με τη συλλογή, τη χρήση και τη γνωστοποίηση πληροφοριών που συλλέγουμε μέσω των τοποθεσιών μας στο web, των εφαρμογών λογισμικού μας, των σελίδων μας στα μέσα
  κοινωνικής δικτύωσης, των μηνυμάτων e-mail μας και όταν αγοράζετε ή χρησιμοποιείτε τα προϊόντα ή τις υπηρεσίες μας ή των προσωπικών δεδομένων που μας παρέχετε με άλλον τρόπο.</p>
<p>Όταν μας παρέχετε προσωπικά δεδομένα, αποκτάτε πρόσβαση στην τοποθεσία μας στο web ή χρησιμοποιείτε τα προϊόντα ή τις υπηρεσίες μας, αναγνωρίζετε ότι έχετε διαβάσει και κατανοήσει την παρούσα Πολιτική Απορρήτου και ότι έχετε συμφωνήσει με τους όρους και
  τις προϋποθέσεις της.
  <br>Τα προσωπικά δεδομένα σας θα αποθηκεύονται και θα υποβάλλονται σε επεξεργασία σε ασφαλείς διακομιστές εντός του Ευρωπαϊκού Οικονομικού Χώρου («ΕΟΧ»). Λόγω του παγκόσμιου χαρακτήρα του Internet, τα προσωπικά δεδομένα σας ενδέχεται να μεταβιβάζονται σε
  χώρες εκτός του ΕΟΧ όπου τα νομικά συστήματα δεν προσφέρουν το ίδιο επίπεδο προστασίας για τα δεδομένα σας που προσφέρει η νομοθεσία της Ευρωπαϊκής Ένωσης και συγκεκριμένα της Γαλλίας και μέσω της χρήσης των τοποθεσιών μας στο web, των εφαρμογών λογισμικού
  μας, των σελίδων μας στα μέσα κοινωνικής δικτύωσης, των μηνυμάτων e-mail μας και της αγοράς ή χρήσης των προϊόντων ή υπηρεσιών μας από εσάς, συμφωνείτε με αυτούς τους όρους.
  <br>Θα λαμβάνουμε όλα τα ευλόγως απαραίτητα μέτρα προκειμένου να διασφαλίζουμε ότι τα προσωπικά δεδομένα σας αποθηκεύονται και υποβάλλονται σε επεξεργασία με ασφαλή τρόπο και σύμφωνα με την παρούσα Πολιτική Απορρήτου και την ισχύουσα νομοθεσία. </p>
<h2>Τα προσωπικά δεδομένα που συλλέγουμε</h2>
<p>Η παρούσα Πολιτική Απορρήτου ισχύει για τα προσωπικά δεδομένα, τα οποία είναι πληροφορίες που μπορούν να χρησιμοποιηθούν για την επικοινωνία με ένα συγκεκριμένο πρόσωπο ή την ταυτοποίησή του.
  <br>Συλλέγουμε πληροφορίες που μας δίνετε εσείς. Λαμβάνουμε και αποθηκεύουμε με ασφάλεια τις πληροφορίες που προκύπτουν όταν δημιουργείτε μια ταυτότητα λογαριασμού, αγοράζετε τα προϊόντα ή τις υπηρεσίες μας, μεταφορτώνετε μια ενημέρωση λογισμικού, επικοινωνείτε
  μαζί μας ή συμμετέχετε σε μια online έρευνα.
  <br>Συλλέγουμε αυτόματες πληροφορίες. Όποτε αλληλεπιδράτε μαζί μας, λαμβάνουμε και αποθηκεύουμε συγκεκριμένα είδη πληροφοριών.</p>
<p>Συλλέγουμε πληροφορίες που χρησιμοποιούνται στις επικοινωνίες μέσω e-mail. Για να κάνουμε τα e-mail πιο χρήσιμα και ενδιαφέροντα, συχνά λαμβάνουμε μια επιβεβαίωση όταν ανοίγετε e-mail από την τοποθεσία μας στο web για ηλεκτρονικές αγορές, εάν ο υπολογιστής
  σας υποστηρίζει αυτήν τη δυνατότητα. Επίσης, συγκρίνουμε τη λίστα των πελατών μας με λίστες που λαμβάνουμε από άλλες εταιρείες, σε μια προσπάθεια να αποφύγουμε την αποστολή μη απαραίτητων μηνυμάτων στους πελάτες μας. </p>
<p>Συλλέγουμε πληροφορίες από άλλες πηγές. Ενδέχεται να λαμβάνουμε πληροφορίες σχετικά με εσάς από άλλες πηγές, τις οποίες έχετε εξουσιοδοτήσει δεόντως να μεταβιβάζουν τις εν λόγω πληροφορίες σε τρίτα μέρη και τις προσθέτουμε στις πληροφορίες του λογαριασμού
  μας. </p>
<h2>Πώς χρησιμοποιούμε τα προσωπικά δεδομένα σας</h2>
<ul>
  <li>Τα προσωπικά δεδομένα που συλλέγουμε μας επιτρέπουν να σας ενημερώνουμε σχετικά με τις τελευταίες ανακοινώσεις για τα προϊόντα μας, για ενημερώσεις λογισμικού και για επερχόμενες εκδηλώσεις. Εάν δεν θέλετε να συμπεριλαμβάνεστε στον κατάλογο διευθύνσεών
    μας, μπορείτε να εξαιρεθείτε οποτεδήποτε ενημερώνοντας τις προτιμήσεις σας.</li>
  <li>Επίσης, χρησιμοποιούμε προσωπικά δεδομένα στην προσπάθειά μας να δημιουργούμε, να αναπτύσσουμε, να χειριζόμαστε, να παρέχουμε και να βελτιώνουμε τα προϊόντα, τις υπηρεσίες, το περιεχόμενο και τις διαφημίσεις μας, καθώς και να βελτιώνουμε συνεχώς την
    εμπειρία σας ως χρήστης.</li>
  <li>Ενδέχεται να χρησιμοποιούμε τα προσωπικά σας δεδομένα για απαντούμε στις ερωτήσεις σας και να ικανοποιούμε τα αιτήματά σας.</li>
  <li>Ενδέχεται να χρησιμοποιούμε τα προσωπικά σας δεδομένα, συμπεριλαμβανομένης της ημερομηνίας γέννησής σας, με στόχο την εξακρίβωση της ταυτότητάς σας, την ταυτοποίηση των χρηστών και τον προσδιορισμό των κατάλληλων υπηρεσιών. Παραδείγματος χάριν, ενδέχεται
    να χρησιμοποιήσουμε την ημερομηνία γέννησης για να προσδιορίσουμε την ηλικία των κατόχων λογαριασμού χρήστη</li>
  <li>Περιστασιακά, ενδέχεται να χρησιμοποιούμε τα προσωπικά σας δεδομένα για να αποστέλλουμε σημαντικές ειδοποιήσεις, όπως ανακοινώσεις σχετικά με αγορές και αλλαγές στους όρους, τις προϋποθέσεις και τις πολιτικές μας. Καθώς αυτές οι πληροφορίες είναι σημαντικές
    για την επαφή μαζί σας, δεν μπορείτε να ζητήσετε να μην λαμβάνετε αυτές τις ανακοινώσεις.</li>
  <li>Επίσης, ενδέχεται να χρησιμοποιούμε προσωπικά δεδομένα για εσωτερικούς σκοπούς, όπως τον έλεγχο, την ανάλυση δεδομένων και την έρευνα για τη βελτίωση των προϊόντων, των υπηρεσιών μας και της επικοινωνίας μας με τους πελάτες.</li>
</ul>
<h2>Συλλογή και χρήση μη προσωπικών δεδομένων</h2>
<p>Επίσης, ενδέχεται να συλλέγουμε πληροφορίες, οι οποίες από μόνες τους δεν επιτρέπουν την άμεση συσχέτιση με κάποιο συγκεκριμένο άτομο. Μπορούμε να συλλέγουμε, να χρησιμοποιούμε, να μεταβιβάζουμε και να γνωστοποιούμε μη προσωπικά δεδομένα για οποιονδήποτε
  σκοπό. Ακολουθούν ορισμένα παραδείγματα μη προσωπικών δεδομένων που έχουμε τη δυνατότητα να συλλέγουμε:</p>
<ul>
  <li>Μη προσωπικά δεδομένα όπως το επάγγελμα, η γλώσσα, ο ταχυδρομικός κώδικας, ο κωδικός περιοχής, το μοναδικό αναγνωριστικό συσκευής, η διεύθυνση URL αναφοράς, η τοποθεσία και η ζώνη ώρας όπου χρησιμοποιείται κάποιο από τα προϊόντα μας, προκειμένου να
    μπορούμε να κατανοήσουμε καλύτερα τη συμπεριφορά των πελατών και να βελτιώσουμε τα προϊόντα, τις υπηρεσίες και τις διαφημίσεις μας.</li>
  <li>Μη προσωπικά δεδομένα σχετικά με τις δραστηριότητες πελατών στην τοποθεσία μας στο web, στις υπηρεσίες cloud και στο app store, όπως και από τα υπόλοιπα προϊόντα και τις υπηρεσίες μας. Αυτές οι πληροφορίες συγκεντρώνονται και χρησιμοποιούνται για να
    μας βοηθήσουν να παρέχουμε πιο χρήσιμες πληροφορίες στους πελάτες μας και για να διαπιστώσουμε ποια τμήματα της τοποθεσίας μας στο web, των προϊόντων και των υπηρεσιών μας έχουν περισσότερο ενδιαφέρον. Για τους σκοπούς της παρούσας πολιτικής απορρήτου,
    αυτά τα δεδομένα θεωρούνται μη προσωπικά δεδομένα.</li>
  <li>Λεπτομέρειες για το πώς χρησιμοποιείτε τις υπηρεσίες μας, συμπεριλαμβανομένων των ερωτημάτων αναζήτησης, οι οποίες μπορεί να χρησιμοποιηθούν για τη βελτίωση της συνάφειας των αποτελεσμάτων που παρέχονται από τις υπηρεσίες μας. Εξαιρουμένων περιορισμένων
    περιπτώσεων για τη διασφάλιση της ποιότητας των υπηρεσιών μας στο Internet, οι εν λόγω πληροφορίες δεν θα συσχετίζονται με τη διεύθυνση IP που έχετε.</li>
  <li>Με τη ρητή συγκατάθεσή σας, έχουμε τη δυνατότητα συλλογής δεδομένων σχετικά με το πώς χρησιμοποιείτε τις εφαρμογές και τη συσκευή σας, προκειμένου να βοηθήσουμε τους προγραμματιστές στη βελτίωση των εφαρμογών τους.</li>
</ul>
<p>Εάν συνδυάσουμε μη προσωπικά δεδομένα με προσωπικά δεδομένα, τα συνδυασμένα δεδομένα θα αντιμετωπίζονται ως προσωπικά δεδομένα για όσο διάστημα παραμένουν συνδυασμένα.</p>
<h2>Cookies και άλλες τεχνολογίες</h2>
<p>Στις τοποθεσίες μας στο web, στις online υπηρεσίες μας, στις διαδραστικές εφαρμογές μας, στα μηνύματα email μας και στις διαφημίσεις μας ενδέχεται να χρησιμοποιούμε «cookies» και άλλες τεχνολογίες. Οι τεχνολογίες αυτές μας βοηθούν να κατανοήσουμε καλύτερα
  τη συμπεριφορά των χρηστών, μας γνωστοποιούν ποιες σελίδες των τοποθεσιών web μας επισκέφθηκαν και διευκολύνουν καθώς και διεξάγουν μετρήσεις σχετικά με την αποτελεσματικότητα των διαφημίσεων και των αναζητήσεων στo web. Θεωρούμε τις πληροφορίες που
  συλλέγονται μέσω των cookies και άλλων τεχνολογιών ως μη προσωπικά δεδομένα. Ωστόσο, στο βαθμό που οι διευθύνσεις ΙΡ ή παρόμοια αναγνωριστικά θεωρούνται προσωπικά δεδομένα από την τοπική νομοθεσία, θεωρούμε και τα εν λόγω αναγνωριστικά ως προσωπικά
  δεδομένα. Παρομοίως, στο βαθμό που μη προσωπικά δεδομένα συνδυάζονται με προσωπικά δεδομένα, μεταχειριζόμαστε τα εν λόγω συνδυασμένα δεδομένα ως προσωπικά δεδομένα στο πλαίσιο της παρούσας Πολιτικής Απορρήτου.
  <br>Επίσης, η TCT και οι συνεργάτες της χρησιμοποιούν cookies και άλλες τεχνολογίες για να τους υπενθυμίζουν προσωπικά δεδομένα όταν χρησιμοποιείτε την τοποθεσία μας στο web, τις online υπηρεσίες και εφαρμογές μας. Στόχος μας σε αυτές τις περιπτώσεις είναι
  να κάνουμε την εμπειρία σας με την TCT πιο άνετη και προσωπική. Παραδείγματος χάριν, όταν γνωρίζουμε ότι κάποιος που χρησιμοποιεί τον υπολογιστή ή τη συσκευή σας ψώνισε ένα ορισμένο προϊόν ή χρησιμοποίησε μια συγκεκριμένη υπηρεσία, αυτό μας βοηθά να
  κάνουμε τις διαφημίσεις και την επικοινωνία μας μέσω email πιο συναφείς με τα ενδιαφέροντά σας.
  <br>Μπορείτε να διαμορφώσετε το πρόγραμμα περιήγησης έτσι ώστε να αποδέχεται ή να απορρίπτει όλα τα cookies ή να σας ειδοποιεί κατά την αποστολή cookies. Κάθε πρόγραμμα περιήγησης είναι διαφορετικό, επομένως ανατρέξτε στο μενού «Βοήθεια» του προγράμματος
  περιήγησης που χρησιμοποιείτε, για να μάθετε πώς μπορείτε να αλλάξετε τις προτιμήσεις cookies. Για παράδειγμα, στον Microsoft Internet Explorer μπορείτε να απενεργοποιήσετε ή να διαγράψετε cookies επιλέγοντας «Εργαλεία/Επιλογές Internet».
  <br>Σε μερικά μηνύματα email μας, χρησιμοποιούμε ένα «click-through URL» που είναι συνδεδεμένο με το περιεχόμενο της τοποθεσίας μας στο web. Όταν οι πελάτες κάνουν κλικ σε ένα από αυτά τα URL, περνούν μέσα από ένα ξεχωριστό διακομιστή ιστού προτού φτάσουν
  στη σελίδα προορισμού της τοποθεσίας web μας. Ανιχνεύουμε αυτά τα δεδομένα click-through προκειμένου να μας βοηθήσουν να προσδιορίσουμε το ενδιαφέρον σε συγκεκριμένα θέματα και να μετρήσουμε την αποτελεσματικότητα της επικοινωνίας μας με τους πελάτες.
  Εάν προτιμάτε να μην ανιχνεύουμε τη δραστηριότητά σας με αυτόν τον τρόπο, δεν θα πρέπει να κάνετε κλικ πάνω σε συνδέσμους κειμένου ή γραφικών που περιέχονται στα μηνύματα email.</p>
<h2>Κοινοποιούμε τις πληροφορίες;</h2>
<p>Δεν κοινοποιούμε προσωπικά δεδομένα σε εταιρείες, οργανισμούς και άτομα εκτός της TCT παρά μόνο εάν ισχύει μία από τις ακόλουθες περιστάσεις.
  <br>Η TCT μπορεί να κοινοποιεί προσωπικά δεδομένα με τη συγκατάθεσή σας. </p>
<p>Ενδέχεται να γνωστοποιούμε προσωπικά δεδομένα στις συνδεδεμένες εταιρείες μας όταν είναι απαραίτητο για την εκτέλεση υπηρεσιών για εμάς ή για εσάς.</p>
<p>Συνεργαζόμαστε με εταιρείες και άτομα που εκτελούν εργασίες εκ μέρους μας. Στα σχετικά παραδείγματα περιλαμβάνονται η διεκπεραίωση παραγγελιών, η παράδοση πακέτων, η αποστολή ταχυδρομικών επιστολών και e-mail, η κατάργηση επαναλαμβανόμενων πληροφοριών
  από λίστες πελατών, η ανάλυση δεδομένων, η παροχή βοήθειας σχετικά με το μάρκετινγκ, η παροχή συνδέσμων και αποτελεσμάτων αναζήτησης (συμπεριλαμβανομένων συνδέσμων και καταχωρίσεων επί πληρωμή), η επεξεργασία πληρωμών πιστωτικών καρτών και η παροχή
  εξυπηρέτησης πελατών. Έχουν πρόσβαση στα προσωπικά δεδομένα που χρειάζονται για την εκτέλεση των εργασιών τους, αλλά δεν επιτρέπεται να τα χρησιμοποιούν για άλλους σκοπούς.</p>
<p>Θα κοινοποιούμε τα προσωπικά δεδομένα σε οργανισμούς ή άτομα εκτός του οργανισμού μας, εάν πιστεύουμε ότι η πρόσβαση, η χρήση, η διατήρηση ή η αποκάλυψη των πληροφοριών είναι ευλόγως απαραίτητη για τους εξής σκοπούς: </p>
<ul>
  <li>συμμόρφωση με τυχόν ισχύοντες νόμους, κανονισμούς, νομικές διαδικασίες ή εκτελεστέα κρατικά αιτήματα. </li>
  <li>εντοπισμό, αποτροπή ή άλλη αντιμετώπιση απάτης, ζητήματος ασφάλειας ή τεχνικού προβλήματος. </li>
  <li>προστασία των δικαιωμάτων, της ιδιοκτησίας ή της ασφάλειας των χρηστών μας ή του κοινού, όπως απαιτείται ή επιτρέπεται από τη νομοθεσία.</li>
</ul>
<p>Τα προσωπικά σας δεδομένα ενδέχεται να μεταβιβάζονται και να αποθηκεύονται σε έναν προορισμό εκτός του ΕΟΧ σε εταιρείες που ανήκουν στον όμιλο της TCT. Επίσης, ενδέχεται να υποβάλλονται σε επεξεργασία από προσωπικό που λειτουργεί εκτός του ΕΟΧ και εργάζεται
  για εμάς ή για έναν από τους προμηθευτές μας. Θα λαμβάνουμε όλα τα ευλόγως απαραίτητα μέτρα προκειμένου να διασφαλίζουμε ότι τα προσωπικά σας δεδομένα τυγχάνουν ασφαλούς μεταχείρισης και σύμφωνα με την παρούσα πολιτική απορρήτου.</p>
<h2>Ασφάλεια και διαφάνεια</h2>
<p>Θα προσπαθήσουμε να λαμβάνουμε όλα τα φυσικά, τεχνικά και οργανωτικά μέτρα και διαδικασίες που είναι εύλογο να ληφθούν προκειμένου να προστατέψουμε και να διασφαλίσουμε τα προσωπικά δεδομένα που συλλέγουμε μέσω των προϊόντων και της τοποθεσίας μας στο
  web.</p>
<p>Καταβάλλουμε έντονες προσπάθειες για την προστασία της εταιρείας, της φήμης και των χρηστών μας από μη εξουσιοδοτημένη πρόσβαση ή μη εξουσιοδοτημένη τροποποίηση, αποκάλυψη ή καταστροφή των προσωπικών δεδομένων που διατηρούμε. Συγκεκριμένα: </p>
<ul>
  <li>Ελέγχουμε τις πρακτικές συλλογής, αποθήκευσης και επεξεργασίας των πληροφοριών μας, συμπεριλαμβανομένων των φυσικών μέτρων ασφάλειας, για λόγους προστασίας από μη εξουσιοδοτημένη πρόσβαση στα συστήματα </li>
  <li>Χρησιμοποιούμε κρυπτογράφηση όπου απαιτείται</li>
  <li>Χρησιμοποιούμε προστασία μέσω κωδικών πρόσβασης όπου απαιτείται και</li>
  <li>Περιορίζουμε την πρόσβαση στα προσωπικά δεδομένα στους εργαζομένους, τους εργολάβους και τους αντιπροσώπους μας που πρέπει να γνωρίζουν τις πληροφορίες προκειμένου να μπορούν να τις επεξεργαστούν για εμάς και οι οποίοι υπόκεινται σε αυστηρές υποχρεώσεις
    εμπιστευτικότητας βάσει σύμβασης. </li>
</ul>
<p>Εάν δεν τηρήσουν αυτές τις υποχρεώσεις, ενδέχεται να τους επιβληθούν κυρώσεις ή να καταγγελθεί η σύμβασή τους.
  <br>Ωστόσο, αυτά τα μέτρα δεν σας απαλλάσσουν από την ευθύνη να πραγματοποιείτε τις κατάλληλες ενέργειες για τη διαφύλαξη και την προστασία των προσωπικών σας δεδομένων. Συγκεκριμένα πρέπει να αποφεύγετε να χρησιμοποιείτε προφανή αναγνωριστικά χρηστών ή
  κωδικούς πρόσβασης, να βεβαιώνεστε ότι δεν αποκαλύπτετε τους κωδικούς πρόσβασης ή ότι δεν παραχωρείτε σε οποιοδήποτε άλλο άτομο πρόσβαση στο λογαριασμό χρήστη και στα προσωπικά σας δεδομένα, καθώς και να λαμβάνετε οποιαδήποτε άλλα σχετικά προστατευτικά
  μέτρα.
</p>
<p>Αναφορικά με τη διαφάνεια, στόχος μας είναι να είμαστε σαφείς σχετικά με το ποιες πληροφορίες συλλέγουμε, προκειμένου να μπορείτε να επιλέγετε πώς θα χρησιμοποιούνται. </p>
<p>Εάν κοινοποιείτε τα προσωπικά σας δεδομένα μέσω κάποιας από τις συσκευές ή τις τοποθεσίες μας στο web σε έναν λογαριασμό τρίτου μέρους, όπως στο Facebook, το Google + και το Twitter, έχετε υπόψη ότι η διαχείριση του απορρήτου των προσωπικών σας δεδομένων
  θα γίνεται αντίστοιχα από κάποιο από τα εν λόγω τρίτα μέρη. Δεν φέρουμε ευθύνη για οποιεσδήποτε ζημίες οφείλονται σε τυχόν απώλεια δεδομένων, ζημία ή προσβολή πνευματικών δικαιωμάτων που ενδέχεται να προκύψει στα προφίλ που έχετε στα τρίτα μέρη, στα
  οποία δεν ασκούμε κανέναν έλεγχο. </p>
<p>Τυχόν προσωπικά δεδομένα ή περιεχόμενο που αποκαλύπτετε εκουσίως, ενώ χρησιμοποιείτε την τοποθεσία μας στο web ή τις συσκευές μας και τα οποία μπορούν να προβάλλονται από μέλη τοποθεσιών ή εφαρμογών τρίτων (όπως περιοχές συνομιλίας, σε μηνύματα), γίνονται
  δημόσια ορατά και μπορούν να συγκεντρωθούν και να προβληθούν από άλλους. Η ευθύνη για τα προσωπικά δεδομένα που επιλέγετε να κοινοποιήσετε ή να υποβάλετε σε αυτές τις περιπτώσεις είναι δική σας.</p>
<h2>Παιδιά</h2>
<p>Κατανοούμε τη σημασία της λήψης επιπλέον προφυλάξεων για την προστασία του απορρήτου και της ασφάλειας των παιδιών που χρησιμοποιούν τα προϊόντα και τις υπηρεσίες μας. Σε αυτό το πλαίσιο, δεν συλλέγουμε ούτε χρησιμοποιούμε ή γνωστοποιούμε εν γνώσει μας
  προσωπικά δεδομένα από παιδιά κάτω των 13 ετών ή κάτω από την ελάχιστη ηλικία στην αντίστοιχη δικαιοδοσία, χωρίς γονική συναίνεση που μπορεί να επιβεβαιωθεί. Εάν πληροφορηθούμε ότι έχουμε συλλέξει τα προσωπικά δεδομένα ενός παιδιού κάτω των 13 ετών
  ή κάτω από την ελάχιστη ηλικία στην αντίστοιχη δικαιοδοσία χωρίς την προηγούμενη λήψη γονικής συναίνεσης που μπορεί να επιβεβαιωθεί, θα προχωρήσουμε σε ενέργειες ώστε να διαγράψουμε αυτές τις πληροφορίες το συντομότερο δυνατό.</p>
<h2>Αλλαγές</h2>
<p>Η Πολιτική Απορρήτου μπορεί να αλλάζει κατά διαστήματα. Θα δημοσιεύουμε τυχόν αλλαγές της Πολιτικής Απορρήτου σε αυτήν τη σελίδα και, εάν οι αλλαγές είναι σημαντικές, θα παρέχουμε μια πιο εμφανή ειδοποίηση (συμπεριλαμβανομένης, για συγκεκριμένες υπηρεσίες,
  της ειδοποίησης μέσω email για τις αλλαγές στην Πολιτική Απορρήτου). Επίσης, θα διατηρήσουμε προηγούμενες εκδόσεις της παρούσας Πολιτικής Απορρήτου σε ένα αρχείο όπου μπορείτε να ανατρέχετε. </p>
<p>Η ημερομηνία της τρέχουσας έκδοσης είναι η 11η Απριλίου 2016. </p>
<h2>Διατήρηση προσωπικών δεδομένων</h2>
<p>Διατηρούμε τα προσωπικά σας δεδομένα για το περιορισμένο χρονικό διάστημα που είναι απαραίτητο για την εκπλήρωση των σκοπών που αναφέρονται στην παρούσα Πολική Απορρήτου εκτός εάν απαιτείται ή επιτρέπεται από το νόμο μεγαλύτερο χρονικό διάστημα και μόνο
  για τους προαναφερθέντες σκοπούς. Όταν ο σκοπός επιτευχθεί, όλα τα προσωπικά δεδομένα διαγράφονται σε μια ασφαλή λειτουργία. </p>
<h2>Υπηρεσίες βάσει τοποθεσίας</h2>
<p>Για την παροχή τοπικών υπηρεσιών σε σχέση με τα προϊόντα TCT, η TCT και οι συνεργάτες και δικαιοδόχοι της μπορούν να συλλέγουν, να χρησιμοποιούν και να κοινοποιούν ακριβή δεδομένα τοποθεσίας, συμπεριλαμβανομένης της γεωγραφικής τοποθεσίας της συσκευής
  σας σε πραγματικό χρόνο. Όπου διατίθενται, οι τοπικές υπηρεσίες ενδέχεται να χρησιμοποιούν GPS, Bluetooth και τη διεύθυνση ΙΡ σας σε συνδυασμό με υπηρεσίες crowd-sourced Wi-Fi , όπως ασύρματα hotspot και τοποθεσίες κεραιών κινητής τηλεφωνίας, καθώς
  και άλλες τεχνολογίες για να προσδιορίσουν την τοποθεσία της συσκευής σας κατά προσέγγιση. Εάν δεν δώσετε τη συναίνεσή σας, τα δεδομένα για την τοποθεσία συλλέγονται ανώνυμα σε μορφή που δεν ταυτοποιεί εσάς προσωπικά και χρησιμοποιούνται από την TCT
  και τους συνεργάτες και τους δικαιοδόχους της για την παροχή και βελτίωση τοπικών προϊόντων και υπηρεσιών. Παραδείγματος χάριν, η συσκευή σας μπορεί να κοινοποιήσει τη γεωγραφική τοποθεσία της στους παρόχους εφαρμογών όταν αποδέχεστε τις τοπικές υπηρεσίες
  τους.</p>
<h2>Τοποθεσίες και υπηρεσίες τρίτων</h2>
<p>Οι τοποθεσίες web, τα προϊόντα, οι εφαρμογές και οι υπηρεσίες της TCT ενδέχεται να περιέχουν συνδέσμους προς τοποθεσίες web, προϊόντα και υπηρεσίες τρίτων. Τα προϊόντα και οι υπηρεσίες μας ενδέχεται επίσης να χρησιμοποιούν ή να προσφέρουν προϊόντα ή υπηρεσίες
  τρίτων. Οι πληροφορίες που συλλέγονται από τρίτους και μπορεί να περιλαμβάνουν στοιχεία όπως δεδομένα τοποθεσίας ή στοιχεία επικοινωνίας διέπονται από τις πρακτικές απορρήτου τους. Σας προτρέπουμε να ενημερώνεστε για τις πολιτικές απορρήτου των εν λόγω
  τρίτων.</p>
<h2>Τα δικαιώματά σας: Πρόσβαση, επεξεργασία, αποκλεισμός</h2>
<p>Μπορείτε να μεταβείτε, να αναθεωρήσετε και να επεξεργαστείτε τα προσωπικά σας δεδομένα ανά πάσα στιγμή, κάνοντας σύνδεση στο λογαριασμό χρήστη σας, μεταβαίνοντας στο προφίλ χρήστη σας ή επικοινωνώντας απευθείας με εμάς. Σε περίπτωση που χρειαστεί να επεξεργαστούμε
  ή να διαγράψουμε εμείς τα προσωπικά σας δεδομένα, ίσως σας ζητήσουμε να μας δώσετε στοιχεία της ταυτότητάς σας ώστε να μπορέσουμε να επεξεργαστούμε το αίτημά σας. </p>
<p>Επίσης, μπορείτε να διαγράψετε ή να αποκλείσετε τα δεδομένα σας, κατά περίπτωση, εάν πιστεύετε ότι αυτά είναι ανακριβή.</p>
<p>Αναφορικά με όλα τα αιτήματα όπως ορίζονται παραπάνω, μπορείτε να στείλετε το αίτημα σας στην ακόλουθη διεύθυνση email: privacy@alcatelonetouch.com </p>
<p>Στο πλαίσιο συγκεκριμένων δικαιοδοσιών και νόμων περί προστασίας δεδομένων, ενδεχομένως να έχετε το δικαίωμα να ζητήσετε λεπτομέρειες των προσωπικών σας δεδομένων, τα οποία διατηρούμε σχετικά με εσάς ή να ζητήσετε τη διόρθωση ή τη διαγραφή των προσωπικών
  σας δεδομένων. </p>
<p>Βοηθήστε μας να διασφαλίσουμε ότι οι πληροφορίες που διατηρούμε για εσάς είναι ακριβείς και ενημερωμένες. Εάν πιστεύετε ότι τυχόν πληροφορίες που έχουμε αποθηκεύσει για εσάς είναι εσφαλμένες ή ελλιπείς, επικοινωνήστε μαζί μας στη διεύθυνση privacy@alcatelonetouch.com
  ή απευθυνθείτε στο τμήμα εξυπηρέτησης πελατών μας.</p>
<h2>Ερωτήσεις σχετικά με το απόρρητο</h2>
<p>Εάν έχετε ερωτήσεις ή ανησυχίες σχετικά με την Πολιτική Απορρήτου μας ή την επεξεργασία των δεδομένων ή εάν θα θέλατε να καταγγείλετε μια πιθανή παράβαση της τοπικής νομοθεσίας περί απορρήτου, σας παρακαλούμε να επικοινωνήσετε μαζί μας. Μπορείτε πάντα
  να επικοινωνείτε μαζί μας μέσω τηλεφώνου στο σχετικό αριθμό τηλεφώνου ή email για τη χώρα σας.</p>
<p>Εξετάζονται όλες οι επικοινωνίες και δίνονται απαντήσεις, κατά περίπτωση, το συντομότερο δυνατόν. Εάν δεν είστε ικανοποιημένοι με την απάντηση που έχετε λάβει, μπορείτε να αναφέρετε την καταγγελία σας στη σχετική ρυθμιστική αρχή, στη δικαιοδοσία σας.
  Εάν μας το ζητήσετε, θα προσπαθήσουμε να σας παράσχουμε πληροφορίες για τους σχετικούς τρόπους υποβολής καταγγελίας, οι οποίοι μπορεί να ισχύουν για την περίπτωσή σας.</p>