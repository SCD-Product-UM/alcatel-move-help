<h1>
  Privacybeleid</h1>
<h2>Inleiding</h2>
<p>Wij, &quot;TCT Mobile International Limited&quot; (hierna &quot;we&quot;, &quot;ons/onze&quot; of &quot;TCT&quot; genoemd) respecteren uw zorgen over de privacy. Dit Privacybeleid bevat onze beleidsregels en procedures ten aanzien van persoonlijke en
  andere gegevens over onze klanten. We willen inzichtelijk maken hoe we persoonlijke en andere gegevens die we verzamelen of die u aan ons verstrekt, verzamelen, gebruiken, openbaar maken en beschermen. In dit Privacybeleid leest u ook hoe u contact
  met ons kunt opnemen als u vragen of opmerkingen hebt over uw persoonlijke gegevens.</p>
<h2>Reikwijdte</h2>
<p>Dit Privacybeleid bevat een gedetailleerde beschrijving van ons beleid en onze praktijken met betrekking tot het verzamelen, gebruiken en openbaar maken van gegevens die we verzamelen via onze websites, softwareapplicaties, socialemediapagina&#39;s, e-mailberichten
  en uw aanschaf of gebruik van onze producten of service, of van persoonlijke gegevens die u ons op andere wijze verstrekt.</p>
<p>Door persoonlijke gegevens aan ons te verstrekken, onze website te bezoeken of onze producten of services te gebruiken, bevestigt u dat u dit Privacybeleid hebt gelezen en begrepen en dat u akkoord gaat met de voorwaarden van dit Privacybeleid.
  <br>Uw persoonlijke gegevens worden opgeslagen en verwerkt op beveiligde servers in de Europese Economische Ruimte (&quot;EER&quot;). Door de algemene aard van internet kunnen uw persoonlijke gegevens worden overgedragen aan landen buiten de EER, waarvan
  de juridische systemen niet hetzelfde beveiligingsniveau voor uw gegevens bieden als de wetgeving van de Europese Unie en specifiek in Frankrijk, en door het gebruik van onze websites, softwareapplicaties, socialemediapagina&#39;s, e-mailberichten en
  uw aankoop of gebruik van onze producten of service, gaat u akkoord met dergelijke voorwaarden.
  <br>We zullen alle maatregelen nemen die redelijkerwijs noodzakelijk zijn om ervoor te zorgen dat uw persoonlijke gegevens veilig en volgens dit Privacybeleid en de toepasselijke wetgeving worden opgeslagen en verwerkt. </p>
<h2>De persoonlijke gegevens die we verzamelen</h2>
<p>Dit Privacybeleid is van toepassing op persoonlijke gegevens: gegevens waarmee contact kan worden opgenomen met een afzonderlijke persoon of waarmee iemand kan worden geïdentificeerd.
  <br>We verzamelen gegevens die u ons verstrekt. We ontvangen gegevens en slaan deze veilig op als u een account-id maakt, onze producten of services koopt, een softwareupdate downloadt, contact met ons opneemt of aan een online-enquête deelneemt.
  <br>We verzamelen automatische gegevens. We ontvangen bepaalde typen gegevens tijdens uw interacties met ons en slaan deze op.</p>
<p>We verzamelen gegevens uit e-mailberichten. Om ons te helpen e-mails nuttiger en interessanter te maken, ontvangen we vaak een bevestiging als u een e-mailbericht van onze webshop opent, als uw computer deze functie ondersteunt. We vergelijken ook onze
  klantenlijst met lijsten die we van andere bedrijven ontvangen in een poging te voorkomen dat we onnodige berichten naar ons klanten verzenden. </p>
<p>We verzamelen gegevens uit andere bronnen. We kunnen gegevens over u ontvangen uit andere bronnen die u zelf naar behoren hebt gemachtigd om dergelijke gegevens aan derden over te dragen, en we kunnen deze gegevens toevoegen aan onze accountgegevens.
</p>
<h2>Hoe we uw persoonlijke gegevens gebruiken</h2>
<ul>
  <li>Met de persoonlijke gegevens die we verzamelen kunnen we u informeren over onze nieuwste producten, software-updates en aankomende evenementen. Als u niet op onze mailinglijst wilt, kunt u zich op elk moment afmelden door uw voorkeuren bij te werken.</li>
  <li>We gebruiken persoonlijke gegevens ook als hulp bij het maken, ontwikkelen, exploiteren, leveren en verbeteren van onze producten, services, inhoud en reclame en bij de doorlopende verbetering van uw gebruikerservaring.</li>
  <li>We kunnen uw persoonlijke gegevens gebruiken om uw vragen te beantwoorden en aan uw verzoeken te voldoen.</li>
  <li>We kunnen uw persoonlijke gegevens, inclusief uw geboortedatum, gebruiken om uw identiteit te controleren, te helpen bij de identificatie van gebruikers en om te bepalen wat passende services zijn. We kunnen de geboortedatum bijvoorbeeld gebruiken om
    de leeftijd vast te stellen van personen met een gebruikersaccount.</li>
  <li>Zo nu en dan kunnen we uw persoonlijke gegevens gebruiken om u belangrijke kennisgevingen te sturen, zoals communicatie over aankopen en wijzigingen van onze algemene voorwaarden en ons beleid. Omdat deze informatie belangrijk is voor uw interactie
    met ons, kunt u zich niet afmelden voor dergelijke communicatie.</li>
  <li>We kunnen persoonlijke gegevens ook gebruiken voor interne doeleinden, zoals voor audits, gegevensanalyses en onderzoek om onze producten, services en communicatie met de klant te verbeteren.</li>
</ul>
<h2>Niet-persoonlijke gegevens verzamelen en gebruiken</h2>
<p>We kunnen ook gegevens verzamelen waarmee op zichzelf geen directe koppeling naar een specifieke persoon mogelijk is. We kunnen niet-persoonlijke gegevens verzamelen, gebruiken, overdragen en openbaar maken voor elk doel. Hier zijn enkele voorbeelden
  van de niet-persoonlijke gegevens die we kunnen verzamelen:</p>
<ul>
  <li>Niet-persoonlijke gegevens zoals beroep, taal, postcode, netnummer, unieke apparaat-id, verwijzende URL, locatie en de tijdzone waarin een van onze producten is gebruikt, zodat we een beter inzicht krijgen in klantgedragingen en we onze producten, services
    en reclame kunnen verbeteren.</li>
  <li>Niet-persoonlijke gegevens over klantactiviteiten op onze website, in onze cloudservices, de appstore en onze andere producten en services. Deze gegevens worden samengevoegd en gebruikt om ons te helpen onze klanten nuttigere informatie aan te bieden
    en inzicht te krijgen in welke onderdelen van onze website, producten en services het interessantst zijn. Voor de doelstellingen van dit Privacybeleid worden dit soort gegevens als niet-persoonlijke gegevens beschouwd.</li>
  <li>Details over hoe u onze services gebruikt, inclusief zoekqueries, die kunnen worden gebruikt om de relevantie te verbeteren van de zoekresultaten die onze services leveren. Dergelijke gegevens worden niet gekoppeld aan uw IP-adres, behalve in een beperkt
    aantal gevallen om de kwaliteit van onze internetservices te waarborgen.</li>
  <li>Met uw expliciete toestemming kunnen we gegevens verzamelen over hoe u uw apparaat en applicaties gebruikt om applicatieontwikkelaars te helpen hun applicaties te verbeteren.</li>
</ul>
<p>Als we niet-persoonlijke gegevens combineren met persoonlijke gegevens, worden de gecombineerde gegevens als persoonlijke gegevens behandeld zolang deze gecombineerd blijven.</p>
<h2>Cookies en andere technologieën</h2>
<p>Onze websites, onlineservices, interactieve applicaties, e-mailberichten en advertenties kunnen gebruikmaken van &quot;cookies&quot; en andere technologieën. Deze technologieën helpen ons beter inzicht te krijgen in gebruikersgedragingen, informeren ons
  welke onderdelen van onze websites zijn bezocht en faciliteren en meten de effectiviteit van advertenties en zoekacties op het web. We behandelen gegevens die door cookies en andere technologieën zijn verzameld als niet persoonlijke gegevens. Voor zover
  de IP-adressen of gelijksoortige identificatiemiddelen door de locale wetgeving echter als persoonlijke gegevens worden beschouwd, behandelen we deze identificatiemiddelen ook als persoonlijke gegevens. Zo geldt ook dat voor zover deze niet-persoonlijke
  gegevens worden gecombineerd met persoonlijke gegevens, we de gecombineerde gegevens behandelen als persoonlijke gegevens voor de doelstellingen van dit Privacybeleid.
  <br>TCT en onze partners gebruiken ook cookies en andere technologieën om persoonlijke gegevens te onthouden bij uw gebruik van onze website, onlineservices en applicaties. Ons doel is in deze gevallen om uw ervaring met TCT praktischer en persoonlijker
  te maken. Als we bijvoorbeeld weten dat iemand die uw computer of apparaat gebruikt, een bepaald product heeft gezocht of gekocht of een bepaalde service heeft gebruikt, helpt ons dat onze reclame en e-mailcommunicatie beter af te stemmen op uw interesses.
  <br>U kunt uw browser zo instellen dat alle cookies worden geaccepteerd, alle cookies worden geweigerd of dat u een melding krijgt wanneer een cookie wordt verzonden. Elke browser is anders, dus controleer het menu &quot;Help&quot; van uw browser om te
  vernemen hoe u uw cookievoorkeuren kunt wijzigen. In Microsoft Internet Explorer kunt u bijvoorbeeld cookies uitschakelen of verwijderen door &quot;Extra/Internetopties&quot; te selecteren.
  <br>In sommige van onze e-mailberichten gebruiken we een &quot;doorklik-URL&quot; die is gekoppeld aan inhoud op onze website. Als klanten op een van deze URL&#39;s klikken, passeren ze een afzonderlijke webserver voordat ze op de doelpagina op onze website
  aankomen. We volgen deze doorklikgegevens om uw interesse voor bepaalde onderwerpen te bepalen en de effectiviteit van onze klantcommunicatie te bepalen. Als u niet op deze manier wilt worden gevolgd, is het verstandig niet op tekstuele of grafische
  koppelingen in de e-mailberichten te klikken.</p>
<h2>Delen we de gegevens?</h2>
<p>We delen geen persoonlijke gegevens met bedrijven, organisaties en personen buiten TCT, behalve als een van de volgende omstandigheden van toepassing is.
  <br>TCT kan persoonlijke gegevens delen met uw goedkeuring. </p>
<p>We kunnen persoonlijke gegevens delen met onze gelieerde ondernemingen als zij deze nodig hebben om services uit te voeren namens ons of namens u.</p>
<p>We werken samen met bedrijven en personen die namens ons functies uitvoeren. Voorbeelden van deze functies zijn bestellingen verwerken, pakketten leveren, post en e-mails verzenden, dubbele gegevens verwijderen uit klantenlijsten, gegevens analyseren,
  marketingondersteuning bieden, zoekresultaten en koppelingen aanbieden (inclusief betaalde lijsten en koppelingen), creditcardbetalingen verwerken en klantenservice bieden. Deze bedrijven en personen hebben toegang tot persoonlijke gegevens die nodig
  zijn voor de uitoefening van hun functie, maar mogen deze gegevens niet voor andere doeleinden gebruiken.</p>
<p>We delen persoonlijke gegevens met organisaties of personen buiten onze organisatie als we menen dat de toegang, het gebruik, het behoud of de openbaarmaking van de gegevens redelijkerwijs noodzakelijk is om: </p>
<ul>
  <li>te voldoen aan de toepasselijke wet- en regelgeving, wettelijke procedures of afdwingbare verzoeken van overheidsinstanties. </li>
  <li>fraude, beveiligings- of technische problemen te detecteren, te voorkomen of anderszins aan te pakken. </li>
  <li>onze gebruikers of de gemeenschap te beschermen tegen aantasting van hun rechten, eigendom of veiligheid, voor zover wettelijk vereist of toegestaan.</li>
</ul>
<p>Uw persoonlijke gegevens kunnen worden overgedragen aan, en worden opgeslagen op, een bestemming buiten de EER binnen de TCT-groep. Deze gegevens kunnen ook worden verwerkt door personeel buiten de EER dat voor ons of een van onze leveranciers werkt.
  We zullen alle maatregelen nemen die redelijkerwijs noodzakelijk zijn om ervoor te zorgen dat uw persoonlijke gegevens veilig en volgens dit Privacybeleid worden behandeld.</p>
<h2>Beveiliging en transparantie</h2>
<p>We zullen ons inspannen om alle redelijke fysieke, technische en organisatorische maatregelen te nemen om de persoonlijke gegevens die we via onze producten en website verzamelen te beschermen en te beveiligen.</p>
<p>We werken er hard aan ons bedrijf, onze reputatie en onze gebruikers te beschermen tegen ongeautoriseerde toegang tot of ongeautoriseerde aanpassing, openbaarmaking of vernietiging van persoonlijke gegevens die we bewaren. Dit doen we in het bijzonder
  als volgt: </p>
<ul>
  <li>We evalueren hoe we gegevens verzamelen, opslaan en verwerken, inclusief onze fysieke beveiligingsmaatregelen, ter bescherming tegen ongeautoriseerde toegang tot onze systemen; </li>
  <li>We maken gebruik van codering wanneer dat passend is;</li>
  <li>We maken gebruik van wachtwoordbeveiliging wanneer dat passend is;</li>
  <li>We beperken de toegang tot persoonlijke gegevens voor onze medewerkers, freelancers en agenten die over deze gegevens moeten beschikken om ze voor ons te verwerken en die zijn onderworpen aan strenge contractuele vertrouwelijkheidsverplichtingen. Als
    ze deze verplichtingen niet naleven kunnen ze worden gestraft of kan hun contract worden beëindigd.
    <br>Deze maatregelen ontheffen u echter niet van de verplichting de juiste stappen te ondernemen om uw persoonlijke gegevens veilig en beschermd te houden, in het bijzonder door voor de hand liggende gebruikers-id&#39;s of wachtwoorden te vermijden, ervoor
    te zorgen dat u uw wachtwoord(en) niet bekendmaakt en u niemand toegang geeft tot uw gebruikersaccount en persoonlijke gegevens, en door andere toepasselijke beveiligingsmaatregelen te treffen.</li>
</ul>
<p>Wat betreft de transparantie streven we ernaar helder te zijn over welke gegevens we verzamelen, zodat u keuzen kunt maken over hoe deze mogen worden gebruikt. </p>
<p>Als u uw persoonlijke gegevens via een van onze websites of apparaten deelt met een account van derden, zoals Facebook, Google + of Twitter, wordt de privacy van uw persoonlijke gegevens beheerd door deze betreffende derde. We zijn niet verantwoordelijk
  voor schade als gevolg van verlies, beschadiging or schending van gegevens op profielen van derden waarover we geen controle hebben. </p>
<p>Alle persoonlijke gegevens of inhoud die u vrijwillig openbaar maakt bij gebruik van onze website of apparaten en die kunnen worden bekeken door leden van applicaties of sites van derden (zoals in chatrooms en berichten) worden algemeen zichtbaar en kunnen
  door anderen worden verzameld, bekeken en gebruikt. U bent zelf verantwoordelijk voor de persoonlijke gegevens die u in dergelijke situaties deelt of verzendt.</p>
<h2>Kinderen</h2>
<p>We begrijpen het belang van extra voorzorgsmaatregelen om de privacy en veiligheid van kinderen te waarborgen die onze producten en services gebruiken. Daarom wordt informatie van kinderen jonger dan 13 jaar (of de equivalente minimumleeftijd in het betreffende
  rechtsgebied) niet bewust verzameld, gebruikt of openbaar gemaakt zonder aantoonbare ouderlijke toestemming. Als we vaststellen dat we de persoonlijke informatie van een kind jonger dan dertien jaar (of de equivalente minimumleeftijd in het betreffende
  rechtsgebied) hebben verzameld zonder eerst aantoonbare ouderlijke toestemming te verkrijgen, nemen we maatregelen om de informatie zo snel mogelijk te verwijderen.</p>
<h2>Wijzigingen</h2>
<p>Ons Privacybeleid kan van tijd tot tijd worden gewijzigd. We publiceren alle wijzigingen in ons Privacybeleid op deze pagina en als de wijzigingen ingrijpend zijn, maken we deze op een prominentere manier bekend (zoals, voor bepaalde services, via een
  e-mailmelding). Voor uw naslag bewaren we oudere versies van dit Privacybeleid in ons archief. </p>
<p>De huidige versie is van 11 april 2016. </p>
<h2>Bewaring van persoonlijke gegevens</h2>
<p>We bewaren uw persoonlijke gegevens voor de beperkte tijd die nodig is om de doelstellingen in dit Privacybeleid te halen, tenzij een langere bewaarperiode wettelijk vereist of toegestaan is en uitsluitend voor de hierboven vermelde doelstellingen. Zodra
  de doelstellingen zijn bereikt, worden alle persoonlijke gegevens op een veilige manier verwijderd. </p>
<h2>Services op basis van locatie</h2>
<p>Om services op basis van locatie voor TCT-producten te bieden, kunnen TCT en onze partners en licentiehouders precieze locatiegegevens verzamelen, gebruiken en delen, inclusief de realtime geografische locatie van uw apparaat. Waar beschikbaar, kunnen
  services op basis van locatie gebruikmaken van GPS, Bluetooth en uw IP-adres, samen met crowd-sourced wifihotspots en locaties van gsm-masten, en andere technologieën om de locatie bij benadering van uw apparaat te bepalen. Tenzij u toestemming geeft,
  worden deze locatiegegevens anoniem verzameld in een formulier waarmee u niet persoonlijk kunt worden geïdentificeerd en dat door TCT en onze partners en licentiehouders wordt gebruikt om producten en services op basis van locatie aan te bieden en te
  verbeteren. De geografische locatie van uw apparaat kan bijvoorbeeld worden gedeeld met applicatieaanbieders indien u zich aanmeldt voor hun locatieservices.</p>
<h2>Websites en services van derden</h2>
<p>Websites, producten, applicaties en services van TCT kunnen koppelingen bevatten naar websites, producten en services van derden. Onze producten en services kunnen ook gebruikmaken van producten of services van derden of deze aanbieden. Gegevens die door
  derden worden verzameld en locatiegegevens en contactgegevens en dergelijke kunnen bevatten, zijn onderworpen aan hun privacybeleid. We raden u aan u te informeren over het privacybeleid van deze derden.</p>
<h2>Uw rechten: openen, bewerken, blokkeren</h2>
<p>U kunt uw persoonlijke gegevens op elk moment openen, controleren en bewerken door u aan te melden bij uw gebruikersaccount, naar uw gebruikersprofiel te gaan of rechtstreeks contact met ons op te nemen. Als u wilt dat we uw persoonlijke gegevens bewerken
  of verwijderen, kunnen we u vragen bewijs te overleggen van uw identiteit voordat we aan uw verzoek kunnen voldoen. </p>
<p>U kunt uw gegevens ook laten verwijderen of blokkeren als u meent dat uw gegevens niet juist zijn.</p>
<p>Alle bovenstaande en andere verzoeken kunt u verzenden naar het volgende e-mailadres: privacy@alcatelonetouch.com </p>
<p>In bepaalde rechtsgebieden en volgens bepaalde wetten inzake gegevensbescherming hebt u het recht om details op te vragen van de persoonlijke gegevens die we van u bewaren of om te verzoeken uw persoonlijke gegevens te corrigeren of te verwijderen.
</p>
<p>Help ons uw gegevens juist en actueel te houden. Als u meent dat de gegevens die we over u hebben opgeslagen onjuist of onvolledig zijn, kunt u contact met ons opnemen op privacy@alcatelonetouch.com of schrijven naar onze afdeling Klantenservice.</p>
<h2>Vragen over privacy</h2>
<p>Neem contact met ons op als u vragen of opmerkingen hebt over ons Privacybeleid of onze gegevensverwerking of als u een klacht wilt indienen over een mogelijke schending van de lokale privacywetten. U kunt altijd contact met ons opnemen via het relevante
  telefoonnummer of het e-mailadres voor uw land.</p>
<p>Alle communicatie wordt bestudeerd en indien van toepassing zo snel mogelijk beantwoord. Als u niet tevreden bent met het antwoord dat u hebt ontvangen, kunt u uw klacht doorsturen naar de relevante toezichthouder in uw rechtsgebied. Op uw verzoek zullen
  we proberen u informatie te verstrekken over relevante klachtafhandelingsmogelijkheden voor uw omstandigheden.</p>